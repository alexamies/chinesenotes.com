司馬相如（下）
相如為郎數歲，會唐蒙使略通夜郎、僰中，發巴、蜀吏卒，千人，郡又多為發轉漕萬餘人，用軍興法誅其渠率。巴、蜀民大驚恐。上聞之，乃遣相如責唐蒙等，因諭告巴、蜀民以非上意。檄曰：

告巴、蜀太守：蠻夷自擅，不討之日久矣，時侵犯邊境，勞士大夫。陛下即位，存撫天下，集安中國，然後興師出兵，北征匈奴，單于怖駭，交臂受事，屈膝請和。康居西域，重譯納貢，稽首來享。移師東指，閩越相誅；右吊番禺，太子入朝。南夷之君，西僰之長，常效貢職，不敢惰怠，延頸舉踵，喁喁然，皆鄉風慕義，欲為臣妾，道裡遼遠，山川阻深，不能自致。夫不順者已誅，而為善者未賞，故道中郎將往賓之，發巴、蜀之士各百人以奉幣，衛使者不然，靡有兵革之事，戰鬥之患。今聞其乃發軍興制，驚懼子弟，憂患長老，郡又擅為轉粟運輸，皆非陛下之意也。當行者或亡逃自賊殺，亦非人臣之節也。

夫邊郡之士，聞烽舉燧燔，皆攝弓而弛，荷兵而走，流汗相屬，惟恐居後，觸白刃，冒流矢，議不反顧，計不旋踵，人懷怒心，如報私仇。彼豈樂死惡生，非編列之民，而與巴、蜀異主哉？計深慮遠，急國家之難，而樂盡人臣之道也。故有剖符之封，析圭而爵，位為通侯，居列東第。終則遺顯號於後世，傳土地於子孫，事行甚忠敬，居位甚安佚，名聲施於無窮，功烈著而不滅。是以賢人君子，肝腦塗中原，膏液潤野草而不辭也。今奉幣役至南夷，即自賊殺，或亡逃抵誅，身死無名，謚為至愚，恥及父母，為天下笑。人之度量相越，豈不遠哉！然此非獨行者之罪也，父兄之教不先，子弟之率不謹，寡廉鮮恥，而俗不長厚也。其被刑戮，不亦宜乎！

陛下患使者有司之若彼，悼不肖愚民之如此，故遣信使，曉諭百姓以發卒之事，因數之以不忠死亡之罪，讓三老孝弟以不教誨之過。方今田時，重煩百姓，已親見近縣，恐遠所溪谷山澤之民不遍聞，檄到，亟下縣道，鹹諭陛下意，毋忽！

相如還報。唐蒙已略通夜郎，因通西南夷道，發巴、蜀、廣漢卒，作者數萬人。治道二歲，道不成，士卒多物故，費以億萬計。蜀民及漢用事者多言其不便。是時邛、莋之君長聞南夷與漢通，得賞賜多，多欲願為內臣妾，請吏，比南夷。上問相如，相如曰：「邛、莋、冉、E666者近署，道易通，異時嘗通為郡縣矣，至漢興而罷。今誠復通，為置縣，愈於南夷。」上以為然，乃拜相如為中郎將，建節往使。副使者王然於、壺棄國、呂越人，馳四乘之傳，因巴、蜀吏幣物以賂西南夷。至蜀，太守以下郊迎，縣令負弩矢先驅，蜀人以為寵。於是卓王孫、臨邛諸公皆因門下獻牛、酒以交歡。卓王孫喟然而漢，自以得使女尚司馬長卿晚，乃厚分與其女財，與男等。相如使略定西南夷，邛、莋、再、駹、斯榆之君皆請為臣妾，除邊關，邊關益斥，西至沫、若水，南至牁牂為徼，通靈山道，橋孫水，以通邛、莋。還報，天子大說。

相如使時，蜀長老多言通西南夷之不為用，大臣亦以為然。相如欲諫，業已建之，不敢，乃著書，借蜀父老為辭，而己詰難之，以風天子，且因宣其使指，令百姓皆知天子意。其辭曰：

漢興七十有八載，德茂存乎六世，威武紛雲，港恩汪濊，群生霑濡，洋溢乎方外。於是乃命使西征，隨流而攘，風之所被，罔不披靡。因朝冉從B160，定莋存邛，略斯榆，舉苞蒲，結軌還轅，東鄉將報，至於蜀都。

耆老大夫搢紳先生之徒二十有七人，儼然造焉。辭畢，進曰：「蓋聞天子之於夷狄也，其義羈縻勿絕而已。今罷三郡之士，通夜郎之塗，三年於茲，而功不竟。士卒勞倦，萬民不贍；今又接之以西夷，百姓力屈，恐不能卒業，此亦使者這累也，竊為左右患之。且夫邛、莋、西僰之與中國並也，歷年茲多，不可記已。仁者不以德來，強者不以力並，意者殆不可乎！今割齊民以附夷狄，弊所恃以事無用，鄙人固陋，不識所謂。」

使者曰：「烏謂此乎？必若所云，則是蜀不變服而巴不化俗也，僕尚惡聞若說。然斯事體大，固非觀者之所覯也。余之行急，其詳不可得聞已。請為大夫粗陳其略：

「蓋世必有非常之人，然後有非常之事；有非常之事，然後有非常之功。非常者，固常人之所異也。故曰非常之元，黎民懼焉；及臻厥成，天下晏如也。」

「昔者，洪水沸出，氾濫衍溢，民人升降移徙，崎嶇而不安。夏後氏戚之，乃堙洪原，決江疏河，灑沈澹災，東歸之於海，而天下永寧。當斯之勤，豈惟民哉？心煩於慮，而身親其勞，躬傶骿胝無BD43，膚不生毛，故休烈顯乎無窮，聲稱浹乎於茲。」

「且夫賢君之踐位也，豈特委瑣握齪，拘文牽俗，循誦習傳，當世取說云爾哉！必將崇論C72F議，創業垂統，為萬世規。故馳騖乎兼容並包，而勤思乎參天貳地。且《詩》不雲乎：『普天之下，莫非王土；率土之濱，莫非王臣。』是以六合之內，八方之外，浸淫衍溢，懷生之物有不浸潤於澤者，賢君恥之。今封疆之內，冠帶之倫，鹹獲嘉祉，靡有闕遺矣。而夷狄殊俗之國，遼絕異黨之域，舟車不通，人跡罕至，政教未加，流風猶微，內之則犯義侵禮於邊境，外之則邪行橫作，放殺其上，君臣易位，尊卑失序，父兄不辜，幼孤為奴虜，係累號泣。內鄉而怨，曰：『蓋聞中國有至仁焉，德洋恩普，物磨不得其所，今獨曷為遺己！』舉踵思慕，若枯旱之望雨，ED7C夫為之垂涕，況乎上聖，又烏能已？故北出師以討強胡，南馳使以誚勁越。四面風德，二方之君鱗集仰流，願得受號者以億計。故乃關沫、若，徼牂牁，鏤靈山，梁孫原，創道德之塗，垂仁義之統，將博恩廣施，遠撫長駕，使疏逖不閉，昒爽暗昧得耀乎光明，以偃甲兵於此，而息討伐於彼。遐邇一體，中外禔福，不亦康乎？夫拯民於沈溺，奉至尊之休德，反衰世之陵夷，繼周氏之絕業，天子之急務也。百姓雖勞，又惡可以已哉？

「且夫王者固未有不始於憂勤，而終於佚樂者也。然則受命之符合在於此。方將增太山之封，加梁父之事，鳴和鸞，揚樂頒，上鹹五，下登三。觀者未睹指，聽者未聞音，猶焦朋已翔乎寥廓，而羅者猶視乎藪澤，悲夫！」

於是諸大夫茫然喪其所懷來，失厥所以進，喟然並稱曰：「允哉漢德，此鄙人之所願聞也。百姓雖勞，請以身先之。」敞罔靡徙，遷延而辭避。

其後人有上書言相如使時受金，失官。居歲餘，復召為郎。

相如口吃而善著書。常有消渴病。與卓氏婚，饒於財。故其仕宦，未嘗肯與公卿國家之事，常稱疾閒居，不慕官爵。嘗從上至長楊獵。是時天子方好自擊熊豕，馳逐野獸，相如因上疏諫。其辭曰：

臣聞物有同類而殊能者，故力稱烏獲，捷言慶忌，勇其賁、育。臣之愚，竊以為人誠有之，獸亦宜然。今陛下好陵阻險，射猛獸，卒然遇逸材之獸，駭不存之地，犯屬車之清塵，輿不及還轅，人不暇施巧，雖有烏獲、逢蒙之技不能用，枯木朽株盡為難矣。是胡越起於轂下，而羌夷接軫也，豈不殆哉！雖萬全而無患，然本非天子之所宜近也。

且夫清道而後行，中路而馳，猶時有銜橛之變。況乎涉豐草，騁丘虛，前有利獸之樂，而內無存變之意，其為害也不亦難矣！夫輕萬乘之重不以為安，樂出萬有一危之塗以為娛，臣竊為陛下不取。

蓋明者遠見於未萌，而知者避危於無形，禍固多藏於隱微而發於人之所忽者也。故鄙諺曰：「家累千金，坐不垂堂。」此言雖小，可以諭大。臣願陛下留意幸察。

上善之。還過宜春宮，相如奏賦以哀二世行失。其辭曰：

登陂B152之長阪兮，坌入曾宮之嵯峨。臨曲江之隑州兮，望南山之參差。巖巖深山之谾□兮，通谷豁乎谽。汨淢靸以永逝兮，注平皋之廣衍。觀眾樹之蓊薆兮，覽竹林之榛榛。東馳土山兮，北揭石瀨。弭節容與兮，歷吊二世。持身不謹兮，亡國失勢；信讒不寤兮，宗廟滅絕。烏乎！操行之不得，墓蕪穢而不修兮，魂亡歸而不食。

相如拜為孝文園令。上既美子虛之事，相如見上好仙，因曰：「上林之事未足美也，尚有靡者。臣嘗為《大人賦》，未就，請具而奏之。」相如以為列仙之儒居山澤間，形容甚F156，此非帝王之仙意也，乃遂奏《大人賦》。其辭曰：

世有大人兮，在乎中州。宅彌萬里兮，曾不足以少留。悲世俗之迫隘兮，朅輕舉而遠遊。乘絳幡之素蜺兮，載雲氣而上浮。建格澤之修竿兮，總光耀之采旄。垂旬始以為幓兮，曳慧星而為E66F。掉指橋以偃C85B兮，又猗抳以招搖。攬攙搶以為旌兮，靡屈虹而為綢。紅杳眇以玄B14D兮，CA76風湧而雲浮。駕應龍象輿之蠖略委麗兮，驂赤螭青虯之蚴E549宛蜓。低卬夭蟜裾以驕驁兮，詘折隆窮F477以連捲。沛艾赳螑仡以佁儗兮，放散畔岸驤以孱顏。D267踱輵螛容以骫麗兮，蜩E549偃C85B怵彘以梁倚。糾蓼叫踏以D154路兮，B161蒙踴躍騰而狂EC38。蒞颯B162歙焱至電過兮，煥然霧除，霍然雲消。

邪絕少陽而登太陰兮，與真人乎相求。互折窈窕以右轉兮，橫厲飛泉以正東。悉征靈圉而選之兮，部署眾神於搖光。使五帝先導兮，反大壹而從陵陽。左玄冥而右黔雷兮，前長離而後矞皇。廝征伯僑而役羨門兮，詔岐伯使尚方。祝融警而蹕御兮，清氣氛而後行。屯余車而萬乘兮，綷雲蓋而樹華旗。使句芒其將行兮，吾欲往乎南娭。

歷唐堯於崇山兮，過虞舜於九疑。紛湛湛差差錯兮，雜B241膠輵以方馳。騷擾沖蓯其紛拏兮，滂濞泱軋麗以林離。攢羅列聚叢以籠茸兮，衍曼流爛C550以陸離。徑入雷室之砰磷鬱律兮，洞出鬼谷之堀EE26崴魁。遍覽八B163而觀四海兮，朅度九江越五河。經營炎火而浮弱水兮，杭絕浮渚涉流沙。奄息蔥極氾濫水娭兮，使靈媧鼓琴而舞馮夷。時若曖曖將混濁兮，召屏翳誅風伯，刑雨師。西望崑崙之軋沕荒忽兮，直徑馳乎三危。排閶闔而入帝宮兮，載玉女而與之歸。登閬風而遙集兮，亢鳥騰而壹止。低徊陰山翔以紆曲兮，吾乃今日睹西王母。暠然白首戴勝而穴處兮，亦幸有三足烏為之使。必長生若此而不死兮，雖濟萬世不足以喜。

回車朅來兮，絕道不周，會食幽鬱。呼吸沆瀣兮餐朝霞，咀□芝英兮嘰瓊華。僸祲尋而高縱兮，紛鴻溶而上厲。貫列缺之倒景兮，涉豐隆之滂濞。騁游道而修降兮，騖遺霧而遠逝。迫區中之隘陝兮，舒節出乎北垠。遺屯騎於玄闕兮，軼先驅於寒門。下崢嶸而無地兮，上D436廓而無天。視眩泯而亡見兮，聽敞怳而亡聞。乘虛亡而上遐兮，超無友而獨存。

相如既奏《大人賦》，天子大說，飄飄有陵雲氣游天地之間意。

相如既病免，家居茂陵。天子曰：「司馬相如病甚，可往從悉取其書，若後之矣。」使所忠往，而相如已死，家無遺書。問其妻，對曰：「長卿未嘗有書也。時時著書，人又取去。長卿未死時，為一卷書，曰有使來求書，奏之。」其遺札書言封禪事，所忠奏焉，天子異之。其辭曰：

伊上古之初肇，自顥穹生民。歷選列辟，以迄乎秦。率邇者踵武，聽逖者風聲。紛輪威蕤，堙滅而不稱者，不可勝數也。繼《昭》、《夏》，崇號謚，略可道者七十有二君。罔若淑而不昌，疇逆失而能存？

軒轅之前，遐哉邈乎，其詳不可得聞已。五三《六經》載籍之傳，維見可觀也。《書》曰：「元首明哉！股肱良哉！」因斯以談，君莫盛於堯，臣莫賢於後稷。後稷創業於唐，公劉發跡於西戎，文王改制，爰周郅隆，大行越成，而後陵遲衰微，千載亡聲，豈不善始善終哉！然無異端，慎所由於前，謹遺教於後耳。故軌跡夷易，易遵也；湛恩龐洪，易豐也；憲度著明，易則也；垂統理順，易繼也。是以業隆於繈保而崇冠乎二後。揆厥所元，終都攸卒，未有殊尤絕跡可考於今者也。然猶躡梁甫，登太山，建顯號，施尊名。大漢之德，逢湧原泉，沕譎曼羨，旁魄四塞，雲布霧散，上暢九垓，下溯八埏。懷生之類，沾濡浸潤，協氣橫流，武節焱逝，爾B12E游原，迥闊泳末，首惡郁沒，B164昧昭晰，昆蟲闓怪，回首面內。然後囿騶虞之珍群，徼麋鹿之怪獸，導一莖六穗於包，犧雙觡共抵之獸，獲周餘放龜於岐，招翠黃乘龍於沼。鬼神接靈圉，賓於閒館。奇物譎詭，俶倘窮變。欽哉，符瑞臻茲，猶以為薄，不敢道封禪。蓋周躍魚隕杭，休之以燎。微夫斯之為符也，以登介丘，不亦恧乎！進攘之道，何其爽與？

於是大司馬進曰：「陛下仁育群生，義征不譓，諸夏樂貢，百蠻執贄，德牟往初，功無與二，休烈液洽，符瑞眾變，斯應紹至，不特創見。意者太山、梁父設壇場望幸，蓋號以況榮，上帝垂恩儲祉，，將以慶成，陛下嗛讓而弗發也。挈三神之歡，缺王道之儀，群臣恧焉。或謂且天為質B164，示珍符固不可辭；若然辭之，是泰山靡記而梁父罔幾也。亦各並時而榮，鹹濟厥世而屈，說者尚何稱於後，而雲七十二君哉？夫修德以錫符，奉符以行事，不為進越也。故聖王弗替，而修禮地祇，謁款天神，勒功中岳，以章至尊，舒盛德，發號榮，受厚福，以浸黎民。皇皇哉斯事，天下之壯觀，王者之卒業，不可貶也。願陛下全之。而後因雜縉紳先生之略術，使獲曜日月之末光絕炎，以展采錯事。猶兼正列其義，祓飾厥文，作《春秋》一藝。將襲舊六為七，攄之無窮，俾萬世得激清流，揚微波，蜚英聲，騰茂實。前聖之所以永保鴻名而常為稱首者用此。宜命掌故悉奏其儀而覽焉。」

於是天子沛然改容，曰：「俞乎，朕其試哉！」乃遷思回慮，總公卿之議，詢封禪之事，詩大澤之博，廣符瑞之富。遂作頌曰：

自我天覆，雲之油油。甘露時雨，厥壤可游。滋液滲漉，何生不育！嘉谷六穗，我穡曷蓄？

匪唯雨之，又潤澤之；匪唯偏我，泛布護之；萬物熙熙，懷而慕之。名山顯位，望君之來。君兮君兮，侯不邁哉！

□之獸，樂我君圃；白質黑章，其儀可喜；旼□穆穆，君子之態。蓋聞其聲，今視其來。厥塗靡從，天瑞之征。慈爾於舜，虞氏以興。

濯濯之麟，游彼靈畤。孟冬十月，君徂郊祀。馳我君輿，帝用享祉。三代之前，蓋未嘗有。

宛宛黃龍，興德而升；采色玄耀，炳炳輝煌。正陽顯見，覺寤黎烝。於傳載之，雲受命所乘。

厥之有章，不必諄諄。依類托寓，諭以封巒。

披藝觀之，天人之際已交，上下相發允答。聖王之事，兢兢翼翼。故曰於興必慮衰，安必思危。是以湯、武至尊嚴，不失肅祗，舜在假典，顧省厥遺：此之謂也。

相如既卒五歲，上始祭后土。八年而遂禮中岳，封於太山，至梁甫，禪肅然。

相如它所著，若《遺平陵侯書》、《與五公子相難》、《草木書篇》，不採，采其尤著公卿者雲。

贊曰：司馬遷稱：《春秋》推見至隱，《易本》隱以之顯，《大雅》言王公大人，而德逮黎庶，《小雅》譏小己之得失，其流及上。所言雖殊，其合德一也。相如雖多虛辭濫說，然要其歸引之於節儉，此亦《詩》之風諫何異？」揚雄以為靡麗之賦，勸百而諷一，猶騁鄭、衛之聲，曲終而奏雅，不已戲乎！


Chinese text: This work was published before January 1, 1923, and is in the
public domain worldwide because the author died at least 100 years ago.
