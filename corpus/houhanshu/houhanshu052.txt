郭躬
郭躬字仲孫，穎川陽翟人也。家世衣冠。父弘，習小杜律。[一]太守寇恂以弘為決曹掾，斷獄至三十年，用法平。諸為弘所決者，退無怨情，郡內比之東海于公。年九十五卒。[二]

注[一]前書，杜周武帝時為廷尉、御史大夫，斷獄深刻。少子延年亦明法律，宣帝時又為御史大夫。對父故言小。

注[二]於公，東海人，丞相於定國父也。為郡決曹，決獄平，羅文法者，於公所決皆不恨。見前書也。

躬少傳父業，講授徒眾常數百人。後為郡吏，辟公府。永平中，奉車都尉竇固出擊匈奴，騎都尉秦彭為副。彭在別屯而輒以法斬人，固奏彭專擅，請誅之。

顯宗乃引公卿朝臣平其罪科。躬以明法律，召入議。議者皆然固奏，躬獨曰：「於法，彭得斬之。」帝曰：「軍征，校尉一統於督。[一]彭既無斧鉞，可得專殺人乎？」躬對曰：「一統於督者，謂在部曲也。[二]今彭專軍別將，有異於此。兵事呼吸，不容先關督帥。且漢制棨戟即為斧鉞，於法不合罪。」[三]帝從躬議。又有兄弟共殺人者，而罪未有所歸。帝以兄不訓弟，故報兄重而減弟死。中常侍孫章宣詔，誤言兩報重，尚書奏章矯制，罪當腰斬。

帝復召躬問之，躬對「章應罰金」。帝曰：「章矯詔殺人，何謂罰金？」躬曰：「法令有故、誤，章傳命之謬，於事為誤，誤者其文則輕。」帝曰：「章與囚同縣，疑其故也。」躬曰：「『周道如砥，其直如矢。』[四]『君子不逆詐。』[五]君王法天，刑不可以委曲生意。」帝曰：「善。」遷躬廷尉正，坐法免。

注[一]督謂大將。

注[二]前書音義曰「大將軍行有五部，部有曲」也。

注[三]有衣之戟曰棨。

注[四]詩小雅也。如砥，貢賦平。如矢，賞罰中。

注[五]論語孔子之言。

後三遷，元和三年，拜為廷尉。躬家世掌法，務在寬平，及典理官，決獄斷刑，多依矜恕，乃條諸重文可從輕者四十一事奏之，事皆施行，著於令。章和元年，赦天下系囚在四月丙子以前減死罪一等，勿笞，詣金城，而文不及亡命未發覺者。躬上封事曰：「聖恩所以減死罪使戍邊者，重人命也。今死罪亡命無慮萬人，[一]又自赦以來，捕得甚觿，而詔令不及，皆當重論。伏惟天恩莫不蕩宥，死罪已下並蒙更生，而亡命捕得獨不沾澤。臣以為赦前犯死罪而繫在赦後者，可皆勿笞詣金城，以全人命，有益於邊。」肅宗善之，即下詔赦焉。躬奏讞法科，多所生全。永元六年，卒官。中子晊，亦明法律，[二]至南陽太守，政有名多。弟子鎮。

注[一]廣雅曰：「無慮，都凡也。」　　注[二]晊音質。

弟子鎮
鎮字桓鐘，少修家業。辟太尉府，再遷，延光中為尚書。及中黃門孫程誅中常侍江京等而立濟陰王，鎮率羽林士擊殺□尉閻景，以成大功，事在宦者傳。再遷尚書令。太傅、三公奏鎮冒犯白刃，手□賊臣，奸黨殄滅，宗廟以寧，功比劉章，[一]宜顯爵土，以勵忠貞。乃封鎮為定穎侯，食邑二千戶。拜河南尹，轉廷尉，免。永建四年，卒於家。詔賜頤塋地。

注[一]章，齊王肥子也，高帝孫，誅諸呂有功，封朱虛侯也。

長子賀當嗣爵，讓與小弟時而逃去。積數年，詔大鴻臚下州郡追之，賀不得已，乃出受封。累遷，復至廷尉。及賀卒，順帝追思鎮功，下詔賜鎮謚曰昭武侯，賀曰成侯。

賀弟禎，亦以能法律至廷尉。

鎮弟子禧，[一]少明習家業，兼好儒學，有名譽，延熹中亦為廷尉。建寧二年，代劉寵為太尉。禧子鴻，至司隸校尉，封城安鄉侯。

注[一]許其反。

郭氏自弘後，數世皆傳法律，子孫至公者一人，廷尉七人，侯者三人，刺史、二千石、侍中、中郎將者二十餘人，侍御史、正、監、平者甚觿。

順帝時，廷尉河南吳雄季高，以明法律，斷獄平，起自孤宦，致位司徒。雄少時家貧，喪母，營人所不封土者，擇葬其中。喪事趣辨，不問時日，*(醫)*巫皆言當族滅，而雄不顧。及子欣孫恭，三世廷尉，為法名家。[一]

注[一]名為明法之家。

初，肅宗時，司隸校尉下邳趙興亦不恤諱忌，[一]每入官舍，輒更繕修館宇，移穿改築，故犯妖禁，而家人爵祿，益用豐熾，官至穎川太守。子峻，太傅，以才器稱。孫安世，魯相。三葉皆為司隸，時稱其盛。

注[一]恤，憂也。

桓帝時，汝南有陳伯敬者，行必矩步，坐必端膝，呵叱狗馬，終不言死，目有所見，不食其肉，行路聞凶，便解駕留止，還觸歸忌，則寄宿鄉亭。[一]年老寢滯，不過舉孝廉。後坐女豻亡吏，太守邵夔怒而殺之。時人罔忌禁者，多談為證焉。[二]

注[一]陰陽書曆法曰：「歸忌日，四孟在丑，四仲在寅，四季在子，其日不可遠行歸家及徙也。」

注[二]罔，無也。

論曰：曾子云：「上失其道，民散久矣。如得其情，則哀矜而勿喜。」[一]夫不喜於得情則恕心用，恕心用則可寄枉直矣。夫賢人君子斷獄，其必主於此乎？郭躬起自佐史，小大之獄必察焉。[二]原其平刑審斷，庶於勿喜者乎？若乃推己以議物，捨狀以貪情，[三]法家之能慶延於世，蓋由此也！

注[一]言人離散犯法，乃自上之所為，非下之過，當哀矜之，勿以得情為喜也。見論語也。

注[二]左傳曰：「小大之獄，雖不能察，必以情。」

注[三]秦彭、孫章不死為推己，亡命得減為貪情也。貪與探同也。

陳寵
陳寵字昭公，沛國洨人也。[一]曾祖父鹹，成哀閒以律令為尚書。平帝時，王莽輔政，多改漢制，鹹心非之。及莽因呂寬事誅不附己者何武、鮑宣等，[二]　　鹹乃歎曰：「易稱『君子見幾而作，不俟終日』，吾可以逝矣！」[三]即乞骸骨去職。及莽篡位，召鹹以為掌寇大夫，謝病不肯應。時三子參、豐、欽皆在位，乃悉令解官，父子相與歸鄉里，閉門不出入，猶用漢家祖臘。[四]人問其故，鹹曰：「我先人豈知王氏臘乎？」其後莽復征鹹，遂稱病篤。於是乃收斂其家律令書文，皆壁藏之。鹹性仁恕，常戒子孫曰：「為人議法，當依於輕，雖有百金之利，慎無與人重比。」

注[一]洨，縣名，故城在今泗州虹縣西南。洨音戶交反。

注[二]平帝時，王莽輔政，隔絕平帝外家，不得至京師。莽子宇，恐帝長大後見怨，教帝舅□寶令帝母上書求入，莽不許。宇與婦兄呂寬謀，以為莽不可說而好鬼神，乃夜以血灑莽第門，以驚懼之，事覺，並誅死。何武為前將軍，王莽先從武求舉，武不敢。鮑宣為司隸，免，徙之上黨。呂寬事起，莽案鞠，並誅不附己者，武與宣在見誣中，皆被誅。並見前書。

注[三]幾者事之微，吉凶之先見者。逝，往也。

注[四]應劭風俗通曰，共工之子好遠遊，死為祖神。漢家火行盛於午，故以午日為祖也。臘者，歲終祭觿神之名。臘，接也，新故交接，故大祭之報功也。漢火行，衰於戌，故臘用戌日也。

建武初，欽子躬為廷尉左監，早卒。

躬生寵，明習家業，少為州郡吏，辟司徒鮑昱府。是時三府掾屬專尚交遊，以不肯視事為高。寵常非之，獨勤心物務，數為昱陳當世便宜。昱高其能，轉為辭曹，掌天下獄訟。[一]其所平決，無不厭服觿心。時司徒辭訟，久者數十年，事類溷錯，易為輕重，不良吏得生因緣。[二]寵為昱撰辭訟比七卷，決事科條，皆以事類相從。昱奏上之，其後公府奉以為法。

注[一]續漢志曰「三公掾屬二十四人，有辭曹，主訟事」也。

注[二]因緣謂依附以生輕重也。

三遷，肅宗初，為尚書。是時承永平故事，吏政尚嚴切，尚書決事率近於重。

寵以帝新即位，宜改前世苛俗。乃上疏曰：「臣聞先王之政，賞不僭，刑不濫，與其不得已，寧僭不濫。[一]故唐堯著典，『眚□肆赦』；[二]周公作戒，『勿誤庶獄』；[三]伯夷之典，『惟敬五刑，以成三德』。[四]由此言之，聖賢之政，以刑罰為首。往者斷獄嚴明，所以威懲奸慝，奸慝既平，必宜濟之以寬。[五]陛下即位，率由此義，數詔腢僚，弘崇晏晏。[六]而有司執事，未悉奉承，典刑用法，猶尚深刻。斷獄者急於篣格酷烈之痛，[七]執憲者煩於詆欺放濫之文，或因公行私，逞縱威福。夫為政猶張琴瑟，大弦急者小弦絕。故子貢非臧孫之猛法，而美鄭喬之仁政。[八]詩云：『不剛不柔，布政優優。』[九]方今聖德充塞，假於上下，[一０]宜隆先王之道，蕩滌煩苛之法。輕薄棰楚，以濟腢生；全廣至德，以奉天心。」帝敬納寵言，每事務於寬厚。其後遂詔有司，絕鑽鑽諸慘酷之科，[一一]解妖惡之禁，除文致之請讞五十餘事，定著於令。[一二]　　是後人俗和平，屢有嘉瑞。

注[一]事見左傳蔡大夫聲子辭。

注[二]尚書舜典之辭也。眚，過也。□，害也。肆，緩也。言過誤有害，當緩赦也。

注[三]尚書立政之辭也。言文子文孫，從今以往，惟以正道理觿獄勿誤也。

注[四]三德，剛、柔、正直。尚書呂刑曰：「伯夷降典，折民惟刑，惟敬五刑，以成三德。」

注[五]濟，益也。

注[六]晏晏，溫和也。尚書考靈耀曰：「堯聰明文塞晏晏。」

注[七]篣即榜也，古字通用。聲類曰：「笞也。」說文曰：「格，擊也。」

注[八]臧孫，魯大夫，行猛政。子貢非之曰：「夫政猶張琴瑟也，大弦急則小弦絕矣。故曰：『罰得則奸邪止，賞得則下歡悅。』子之賊心見矣。獨不聞子產之相鄭乎？推賢舉能，抑惡揚善，有大略者不問其短，有厚德者不非小疵，家給人足，囹圄空虛。子產卒，國人皆叩心流涕，三月不聞竽琴之音。其生也見愛，死也可悲。故曰；『德莫大於仁，禍莫大於刻。』今子病而人賀，子愈而人相懼，曰：『嗟乎！何命之不善，臧孫子又不死？』」臧孫籩而避位，終身不出。見新序。

注[九]優優，和也。　　注[一０]假，至也，音格。上下，天地也。

注[一一]蒼頡篇曰：「鑽，持也。」說文曰：「鑽，鐵□也。」其炎反。□音陟葉反。鑽，臏刑，謂鑽去其髕骨也。鑽音作喚反。

注[一二]文致謂前人無罪，文飾致於法中也。

漢舊事斷獄報重，常盡三冬之月，[一]是時帝始改用冬初十月而已。元和二年，旱，長水校尉賈宗等上言，以為斷獄不盡三冬，故陰氣微弱，陽氣發洩，招致□旱，事在於此。帝以其言下公卿議，寵奏曰：「夫冬至之節，陽氣始萌，故十一月有蘭、射干、芸、荔之應。[二]時令曰：『諸生蕩，安形體。』[三]天以為正，周以為春。[四]十二月陽氣上通，雉雊雞乳，地以為正，殷以為春。[五]十三月陽氣已至，天地已交，萬物皆出，蟄蟲始振，人以為正，夏以為春。[六]三微成著，以通三統。

[七]周以天元，殷以地元，夏以人元。若以此時行刑，則殷、週歲首皆當流血，不合人心，不稽天意。月令曰：『孟冬之月，趣獄刑，無留罪。』[八]明大刑畢在立冬也。又：『*(孟)**[仲]*冬之月，身欲寧，事欲靜。』[九]若以降威怒，不可謂寧；若以行大刑，不可謂靜。議者鹹曰：『旱之所由，咎在改律。』臣以為殷、周斷獄不以三微，而化致康平，無有災害。自元和以前，皆用三冬，而水旱之異，往往為患。由此言之，災害自為它應，不以改律。秦為虐政，四時行刑，聖漢初興，改從簡易。蕭何草律，季秋論囚，俱避立春之月，[一０]而不計天地之正，二王之春，實頗有違。[一一]陛下探幽析微，允執其中，[一二]　　革百載之失，建永年之功，[一三]上有迎承之敬，下有奉微之惠，[一四]稽春秋之文，當月令之意，[一五]聖功美業，不宜中疑。」書奏，帝納之。遂不復改。

注[一]報，論也。重，死刑也。

注[二]易通卦驗曰：「十一月廣莫風至，則蘭、夜干生。」月令：「仲冬日短至，陰陽爭，諸生蕩，芸始生，荔挺出。」射音夜，即今之烏扇也。芸，香草。荔，馬薤。

注[三]時令，月令也。蕩，動也。仲冬一陽爻生，草木皆欲萌動也。禮記月令「仲冬諸生蕩，君子齋戒，安形性」也。

注[四]正，春，皆始也。十一月萬物微而未著，天以為正，而周以為歲首。

注[五]十二月二陽爻生，鴈北鄉，陽氣上通，諸生皆動，始萌牙，地以為正，殷以為歲首也。月令「季冬，雉雊雞乳」也。

注[六]十三月今正月也，天子迎春東郊，陰陽交合，萬物皆出於地，人始初見，故曰「人以為正，夏以為歲首」也。月令「孟春天氣下降，地氣上騰，天地和同，草木萌動，東風解凍，蟄蟲始振」也。

注[七]統者，統一歲之事。王者三正遞用，周環無窮，故曰通三統。三禮義宗曰：「三微，三正也。言十一月陽氣始施，萬物動於黃泉之下，微而未著，其色皆赤，赤者陽氣。故周以天正為歲，色尚赤，夜半為朔。十二月萬物始牙，色白，白者陰氣。故殷以地正為歲，色尚白，雞鳴為朔。十三月萬物始達，其色皆黑，人得加功以展其業。夏以人正為歲，色尚黑，平旦為朔。故曰三微。王者奉而成之，各法其一以改正朔也。」易干鑿度曰：「三微而成著，三著而體成。」當此之時，天地交，萬物通也。

注[八]臣賢案：月令及淮南子皆言季秋趣獄刑，無留罪，今言孟冬，未詳其故。

注[九]月令「仲冬，君子齋戒，身欲寧，事欲靜，以待陰陽之所定」也。

注[一０]草謂創造之也。論，決也。

注[一一]言蕭何不論天地之正及殷、周之春，實乖正道。

注[一二]允，信也。中，正也。言信執中正之道。語見尚書。

注[一三]尚書曰：「立功立事，可以永年。」

注[一四]三正之月，不用斷獄，敬承天意，奉順三微也。

注[一五]春秋於春每月書王，所以通三統也。何休注云：「二月三月皆有王者，二月殷正月，三月夏正月也。」

壟性周密，常稱人臣之義，苦不畏慎。自在樞機，謝遣門人，拒絕知友，唯在公家而已。朝廷器之。[一]

注[一]器，重也。

皇后弟侍中竇憲，[一]薦真定令張林為尚書，帝以問壟，壟對「林雖有才能，而素行貪濁」，憲以此深恨壟。林卒被用，而以臧污抵罪。及帝崩，憲等秉權，常銜寵，乃白太后，令典喪事，欲因過中之。黃門侍郎鮑德素敬寵，說憲弟夏陽侯纓曰：「陳寵奉事先帝，深見納任，故久留台閣，賞賜有殊。今不蒙忠能之賞，而計幾微之故，[二]誠傷輔政容貸之德。」纓亦好士，深然之。故得出為太山太守。

注[一]臣賢案：竇後紀及憲傳並雲憲竇後兄，今諸本皆言弟，蓋誤也。

注[二]幾微言微細也。

後轉廣漢太守。西州豪右並兼，吏多奸貪，訴訟日百數。寵到，顯用良吏王渙、鐔顯等，以為腹心，[一]訟者日減，郡中清肅。先是*(洛)**[雒]*縣城南，[二]　　每陰雨，常有哭聲聞於府中，積數十年。寵聞而疑其故，使吏案行。還言：「世衰亂時，此下多死亡者，而骸骨不得葬，儻在於是？」寵愴然矜歎，即□縣盡收斂葬之。自是哭聲遂絕。

注[一]鐔音徒南反。

注[二]*(洛)**[雒]*，縣名，故城在今益州雒縣南也。

及竇憲為大將軍征匈奴，公卿以下及郡國無不遣吏子弟奉獻遺者，而寵與中山相汝南張郴、[一]東平相應順[二]守正不阿。後和帝聞之，擢寵為大司農，郴太僕，順左馮翊。

注[一]光武子中山王焉相也。　　注[二]東平王蒼孫敞之相也。

永元六年，寵代郭躬為廷尉。性仁矜。及為理官，數議疑獄，常親自為奏，每附經典，務從寬恕，帝輒從之，濟活著甚觿。其深文刻敝，於此少衰。寵又鉤校律令條法，溢於甫刑者除之。[一]曰：「臣聞禮經三百，威儀三千，[二]故甫刑大辟二百，五刑之屬三千。禮之所去，刑之所取，[三]失禮則入刑，相為表裡者也。今律令死刑六百一十，耐罪千六百九十八，[四]贖罪以下二千六百八十一，溢於甫刑者千九百八十九，其四百一十大辟，千五百耐罪，七十九贖罪。

春秋保干圖曰：『王者三百年一蠲法。』漢興以來，三百二年，憲令稍增，科條無限。又律有三家，其說各異。宜令三公、廷尉平定律令，應經合義者，可使大辟二百，而耐罪、贖罪二千八百，並為三千，悉刪除其餘令，與禮相應，以易萬人視聽，以致刑措之美，傳之無窮。」未及施行，會坐詔獄吏與囚交通抵罪。詔特免刑，拜為尚書。遷大鴻臚。

注[一]鉤猶動也。前書曰：「鉤校得其奸賊。」鉤音工候反。溢，出也。孔安國注尚書曰：「呂侯後為甫侯，故或稱甫刑也。」

注[二]禮記曰：「禮經三百，曲禮三千。」鄭玄注云：「禮篇多亡，本數未聞，其中事儀有三千也。」

注[三]去禮之人，刑以加之，故曰取也。　　注[四]耐者，輕刑之名也。

寵歷二郡三卿，所在有多，見稱當時。十六年，代徐防為司空。寵雖傳法律，而兼通經書，奏議溫粹，號為任職相。在位三年薨。以太常南陽尹勤代為司空。

勤字叔梁，篤性好學，屏居人外，荊棘生門，時人重其節。後以定策立安帝，封福亭侯，五百戶。永初元年，以雨水傷稼，策免就國。病卒，無子，國除。

壟子忠。

子忠
忠字伯始，永始中辟司徒府，三遷廷尉正，[一]以才能有聲稱。司徒劉愷舉忠明習法律，宜備機密，於是擢拜尚書，使居三公曹。[二]忠自以世典刑法，用心務在寬詳。初，父寵在廷尉，上除漢法溢於甫刑者，未施行，[三]及寵免後遂寢。而苛法稍繁，人不堪之。忠略依寵意，奏上二十三條，為決事比，[四]以省請讞之敝。又上除蠶室刑；[五]　　解臧吏三世禁錮；狂易殺人，得減重論；[六]母子兄弟相代死，聽，赦所代者。事皆施行。

注[一]正，廷尉屬官也，秩千石也。

注[二]成帝置五尚書，三公曹尚書主知斷獄也。

注[三]上音時掌反。　　注[四]比，例也，必寐反。

注[五]蠶室，宮刑名也，或雲犗刑也。音奇敗反。作窨室畜火如蠶室。說文曰：「犗，騬牛也。」騬音繒。漢舊儀注曰「少府若盧獄有蠶室」也。

注[六]狂易謂狂而易性也。

及鄧太后崩，安帝始親朝事。忠以為臨政之初，宜微聘賢才，以宣助風化，數上薦隱逸及直道之士馮良、周燮、杜根、成翊世之徒。於是公車禮聘良、燮等。

後連有災異，詔舉有道，公卿百僚各上封事。忠以詔書既開諫爭，慮言事者必多激切，或致不能容，乃上疏豫通廣帝意。曰：「臣聞仁君廣山藪之大，納切直之謀；[一]忠臣盡謇諤之節，不畏逆耳之害。[二]是以高祖捨周昌桀紂之譬，[三]　　孝文嘉爰盎人豕之譏，[四]武帝納東方朔宣室之正，[五]元帝容薛廣德自刎之切。[六]昔晉平公問於叔向曰：『國家之患孰為大？』對曰：『大臣重祿不極諫，小臣畏罪不敢言，下情不上通，此患之大者。』公曰：『善。』於是下令曰：

『吾欲進善，有謁而不通者，罪至死。』[七]今明詔崇高宗之德，[八]推宋景之誠，[九]引咎克躬，諮訪腢吏。言事者見杜根、成翊世等新蒙表錄，顯列二台，[一０]必承風響應，爭為切直。若嘉謀異策，宜輒納用。如其管穴，妄有譏刺，[一一]雖苦口逆耳，不得事實，且優遊寬容，以示聖朝無諱之美。若有道之士，對問高者，宜垂省覽，特遷一等，以廣直言之路。」書御，有詔拜有道高第士沛國施延為侍中，延後位至太尉。[一二]

注[一]左氏傳曰：「川澤納污，山藪藏疾，瑾瑜匿瑕，國君含垢，天之道也。」

注[二]史記曰，趙簡子有臣周捨好直諫。周捨死，簡子曰：「吾聞千羊之皮，不如一狐之腋；觿人之唯唯，不如周捨之諤諤。」家語孔子曰「忠言逆耳而利於行」也。

注[三]周昌為御史大夫，嘗燕入奏事，高帝方擁戚姬，昌走出，高帝逐得，騎昌項問曰：「我何如主也？」昌仰曰：「陛下桀紂之主也。」上笑，不之罪也。

注[四]文帝幸慎夫人，常與皇后同坐。後幸上林，慎夫人從，盎為中郎將，□慎夫人坐。慎夫人怒，不坐，帝亦起。盎前說曰：「陛下為慎夫人，適所以禍之也。獨不見人豕乎？」上大悅。人豕，解見皇后紀也。

注[五]武帝為館陶公主私人董偃置酒宣室，東方朔為太中大夫，諫曰：「不可。夫宣室者，先帝之正處也，非法度之正不得入焉。」上曰：「善。」更置酒北宮也。

注[六]元帝酎祭宗廟，出便門，欲御樓船。御史大夫薛廣德當車免冠諫曰：「宜從橋。」詔曰：「大夫冠。」廣德曰：「陛下不聽臣，臣自刎，以血污車輪。」帝乃從橋。

注[七]此已上皆見新序。

注[八]高宗，殷王武丁也。有雉登鼎耳而雊，懼而修德，位以永年。

注[九]史記曰，宋景公時熒惑守心星，太史子韋請移之大臣、國人與歲，公皆不聽，天感其誠，熒惑為之退三捨也。

注[一０]謂杜根為侍御史，成翊世為尚書郎也。

注[一一]管穴言小也。史記扁鵲曰：「若以管窺天，以隙視文。」隙即穴也。

注[一二]謝承書曰：「延字君子，蘄縣人也。少為諸生，明於五經，星官風角，靡有不綜。家貧母老，周流傭賃。常避地於廬江臨湖縣種瓜，後到吳郡海鹽，取卒月直，賃作半路亭父以養其母。是時吳會未分，山陰馮敷為督郵，到縣，延持□往，敷知其賢者，下車謝，使入亭，請與飲食，脫衣與之，餉餞不受。順帝征拜太尉，年七十六薨。」

常侍江京、李閏等皆為列侯，共秉權任。帝又愛信阿母王聖，封為野王君。忠內懷懼懣而未敢陳諫，乃作搢紳先生論以諷，文多故不載。[一]

注[一]搢，插也。紳，大帶也。

自帝即位以後，頻遭元二之□，[一]百姓流亡，盜賊並起，郡縣更相飾匿，莫肯糾發。[二]忠獨以為憂，上疏曰：「臣聞輕者重之端，小者大之源，故堤潰蟻孔，氣洩針芒。[三]是以明者慎微，智者識幾。書曰：『小不可不殺。』[四]詩云：『無縱詭隨，以謹無良。』[五]蓋所以崇本絕末，鉤深之慮也。臣竊見元年以來，盜賊連發，攻亭劫掠，多所傷殺。夫穿窬不禁，則致強盜；[六]強盜不斷，則為攻盜；攻盜成腢，必生大奸。故亡逃之科，憲令所急，至於通行飲食，罪致大辟。[七]而頃者以來，莫以為憂。州郡督錄怠慢，長吏防禦不肅，皆欲采獲虛名，諱以盜賊為負。雖有發覺，不務清澄。至有逞威濫怒，無辜僵仆。或有局蹐比伍，轉相賦斂。[八]或隨吏追赴，周章道路。

是以盜發之家，不敢申告，鄰舍比裡，共相壓迮，[九]或出私財，以償所亡。其大章著不可掩者，乃肯發露。陵遲之漸，遂且成俗。寇攘誅咎，皆由於此。[一０]前年勃海張伯路，可為至戒。覆車之軌，其多不遠。蓋失之末流，求之本源。

宜愨增舊科，以防來事。自今強盜為上官若它郡縣所愨覺，一發，部吏皆正法，[一一]尉貶秩一等，令長三月奉贖罪；二發，尉免官，令長貶秩一等；三發以上，令長免官。便可撰立科條，處為詔文，切□刺史，嚴加愨罰。冀以猛濟寬，驚懼奸慝。頃季夏大暑，而消息不協，[一二]寒氣錯時，水湧為變。天之降異，必有其故。所舉有道之士，可策問國典所務，王事過差，令處暖氣不效之意。庶有讜言，以承天誡。」

注[一]元二，解見鄧騭傳。　　注[二]更相文飾，隱匿盜賊也。

注[三]韓子曰：「千丈之堤，以螻蟻之穴而潰。」黃帝素問曰：「針頭如芒，氣出如筐」也。

注[四]尚書康誥曰：「有厥罪，小乃不可不殺。」

注[五]詩大雅也。言詭誑委隨之人不可縱，宜即罪之，用謹□不善之人也。

注[六]論語孔子曰：「色厲而內荏，其猶穿窬之盜乎？」

注[七]通行飲食，猶今律雲過致資給，與同罪也。飲音蔭。食音寺。

注[八]說文曰：「蹐，小步也。」言局身小步，畏吏之甚也。

注[九]迮，迫也。　　注[一０]寇，盜；攘，竊也。尚書曰「無敢寇攘」也。

注[一一]上官謂郡府也。若，及也。部吏謂督郵﹑游徼也。正法，依法也。

注[一二]前書音義曰：「息卦曰太陽，消卦曰太陰，其餘雜卦曰少陰﹑少陽」也。

元初三年有詔，大臣得行三年喪，服闋還職。忠因此上言：「孝宣皇帝舊令，人從軍屯及給事縣官者，大父母死未滿三月，皆勿徭，令得葬送。請依此制。」

太后從之。至建光中，尚書令祝諷﹑[一]尚書孟布等奏，以為「孝文皇帝定約禮之制，[二]光武皇帝絕告寧之典，[三]貽則萬世，誠不可改。宜復建武故事」。

忠上疏曰：「臣聞之孝經，始於愛親，終於哀戚。上自天子，下至庶人，尊卑貴賤，其義一也。夫父母於子，同氣異息，一體而分，三年乃免於懷抱。先聖緣人情而著其節，制服二十五月，是以春秋臣有大喪，君三年不呼其門，閔子雖要絰服事，以赴公難，退而致位，以究私恩，故稱『君使之非也，臣行之禮也』。

[四]周室陵□，禮制不序，蓼莪之人作詩自傷曰：『瓶之罊矣，惟罍之恥。』[五]　　言己不得終竟子道者，亦上之恥也。高祖受命，蕭何創製，大臣有寧告之科，合於致憂之義。[六]建武之初，新承大亂，凡諸國政，多趣簡易，大臣既不得告寧，而腢司營祿念私，鮮循三年之喪，以報顧復之恩者。禮義之方，實為雕損。大漢之興，雖承衰敝，而先王之制，稍以施行。故藉田之耕，起於孝文；[七]孝廉之貢，發於孝武；[八]　　郊祀之禮，定於元﹑成；[九]三雍之序，備於顯宗；[一０]大臣終喪，成乎陛下。[一一]聖功美業，靡以尚茲。孟子有言：『老吾老以及人之老，幼吾幼以及人之幼，天下可運於掌。』[一二]臣願陛下登高北望，以甘陵之思，揆度臣子之心，則海內鹹得其所。」[一三]宦豎不便之，竟寢忠奏而從諷﹑布議，遂著於令。

注[一]「祝」或作「祋」。

注[二]約，儉也。孝文帝崩，遺詔薄葬，以日易月，凡三十六日釋服，後以為故事。

注[三]前書音義曰：「告寧，休謁之名。吉曰告，凶曰寧。古者名吏休假曰告，吏二千石有予告﹑賜告。予告，在官有功，法所當得也。賜告，病三月當免，天子優賜其告，使帶印綬，將官屬歸家養疾也。」

注[四]自此已上至「臣有大喪」，並公羊傳之文也。閔子騫，孔子弟子也，遭喪，君使之從軍，騫乃要絰而服，以從軍役，事了退家，致位喪次，極盡私恩。故君使之雖非，臣從君命有禮也。

注[五]小雅蓼莪之詩也。蓼蓼，長大魍也。莪，蘿也。言孝子憂思，中心不精，不識莪蘿，誤以為蒿也。其詩曰：「蓼蓼者莪，匪莪伊蒿。哀哀父母，生我劬勞。瓶之罄矣，惟罍之恥。」注云：「瓶小而罍大也。罄，盡也。瓶小而盡，罍大而盈。言為罍恥者，刺幽王不使富分貧，觿恤寡也。」

注[六]論語曾子曰：「吾聞夫子，人未有自致者也，必也親喪乎！」

注[七]文帝二年，詔曰「農，天下之本也，其開藉田」也。

注[八]武帝元光元年，初令郡國舉孝廉。

注[九]元帝﹑成帝時，匡衡﹑韋玄成定迭毀郊祀之禮也。

注[一０]三雍，明堂﹑辟雍﹑靈台也。雍，和也。解具明紀也。

注[一一]謂安帝詔大臣得行三年喪也。

注[一二]言敬吾老亦敬人之老，愛吾幼亦愛人之幼，有敬愛之心，則天下歸順之也。運掌言易也。

注[一三]甘陵，安帝母陵。陵在清河，故言北望也。

忠以久次，轉為僕射。時帝數遣黃門常侍及中使伯榮往來甘陵，[一]而伯榮負寵驕蹇，所經郡國莫不迎為禮謁。又霖雨積時，河水湧溢，百姓騷動。忠上疏曰：「臣聞位非其人，則庶事不□；庶事不□，則政有得失；政有得失，則感動陰陽，妖變為應。陛下每引災自厚，不責臣司，臣司狃恩，莫以為負。[二]故天心未得，隔並屢臻，[三]青﹑冀之域淫雨漏河，[四]徐﹑岱之濱海水盆溢，兗﹑豫蝗蝝滋生，[五]荊﹑楊稻收儉薄，並涼二州羌戎叛戾。加以百姓不足，府帑虛匱，自西徂東，杼柚將空。[六]臣聞洪範五事，一曰貌，貌以恭，恭作肅，貌傷則狂，而致常雨。[七]春秋大水，皆為君上威儀不穆，臨馬不嚴，臣下輕慢，貴幸擅權，陰氣盛強，陽不能禁，故為淫雨。陛下以不得親奉孝德皇園廟，[八]比遣中使致敬甘陵，朱軒軿馬，相望道路，可謂孝至矣。[九]然臣竊聞使者所過，威權翕赫，震動郡縣，王侯二千石至為伯榮獨拜車下，儀體上僭，侔於人主。長吏惶怖譴責，或邪諂自媚，發人修道，繕理亭傳，多設儲跱，征役無度，[一０]老弱相隨，動有萬計，賂遺僕從，人數百匹，頓踣呼嗟，莫不叩心。河閒托叔父之屬，[一一]清河有陵廟之尊，[一二]及剖符大臣，皆猥為伯榮屈節車下。陛下不問，必以陛下欲其然也。伯榮之威重於陛下，陛下之柄在於臣妾。水災之發，必起於此。昔韓嫣托副車之乘，受馳視之使；江都誤為一拜，而嫣受歐刀之誅。[一三]　　臣願明主嚴天元之尊，正干剛之位，[一四]職事鉅細，皆任賢能，不宜復令女使干錯萬機。重察左右，得無石顯洩漏之奸；[一五]尚書納言，得無趙昌譖崇之詐；[一六]公卿大臣，得無朱博阿傅之援；[一七]外屬近戚，得無王鳳害商之謀。[一八]若國政一由帝命，王事每決於己，則下不得偪上，臣不得干君，常雨大水必當霽止，[一九]四方觿異不能為害。」書奏不省。

注[一]伯榮，帝乳母王聖女也。

注[二]狃音女九反。詩曰：「將叔無狃。」注云：「狃，習也。」言屢被恩貸，不以災變為憂負也。

注[三]隔並謂水旱不節也。尚書曰：「一極備凶，一極亡凶。」並音必姓反。

注[四]漏，溢也。　　　注[五]蝝，螽子也。

注[六]杼柚謂機也。小雅大東詩曰「小東大東，杼柚其空」也。

注[七]洪範五行傳辭。

注[八]孝德皇，安帝父清河王慶也。

注[九]朱軒車，使者所乘。軿，並也。

注[一０]儲，積也。跱，具也。

注[一一]河閒王開，安帝叔也。

注[一二]清河王延平也。陵廟所在，故曰尊。

注[一三]韓嫣，弓高侯之孫也。得幸於武帝。武帝獵上林中，先使嫣乘副車從數十百騎馳視獸，江都王望見以為天子，伏謁道傍。嫣驅不見，王怒，為皇太后泣言，太后銜之。後嫣出入永巷以奸聞，太后賜嫣死也。

注[一四]天元猶干元也。易曰「大哉干元」也。

注[一五]石顯字君房，少時坐法腐刑，為中書令，元帝委以政事，公卿畏之，重足一多。顯恐天子一旦納用左右閒己，乃取一言為驗。上嘗使至諸宮征發，先白上，恐漏盡宮門閉，請詔開門，上許之。顯故投夜還，召開宮門，後果有上書告顯矯詔開宮門，天子聞之笑。顯泣曰：「陛下過私小臣，屬任以事，腢下無不嫉□欲陷害者，唯明主能知之。」上以為然而憐之。

注[一六]鄭崇，哀帝時為尚書僕射，數諫爭，帝不許。尚書令趙昌佞諂，因奏崇與宗族通，疑有奸。上怒，下崇獄，死獄中也。

注[一七]哀帝時博為丞相，承傅太后指，奏免大司馬傅喜，哀帝怒，下博獄，自殺也。

注[一八]成帝舅王鳳為大將軍，專權驕僭，王商為丞相，論議不能平，鳳*(鳳)*陰求商短，使人上書告商閨門內事，商坐免。王商，宣帝舅樂昌侯王武之子，非成帝舅成都侯也。

注[一九]霽亦止也。

時三府任輕，機事專委尚書，而□眚變咎，輒切免公台。[一]忠以為非國舊體，上疏諫曰：「臣聞『君使臣以禮，臣事君以忠』。[二]故三公稱曰頤宰，王者待以殊敬，在輿為下，御坐為起，[三]入則參對而議政事，出則監察而董是非。[四]　　漢典舊事，丞相所請，靡有不聽。今之三公，雖當其名而無其實，選舉誅賞，一由尚書，尚書見任，重於三公，陵□以來，其漸久矣。臣忠心常獨不安，是故臨事戰懼，不敢穴見有所興造，[五]又不希意同僚，以謬平典，而謗讟日聞，罪足萬死。近以地震策免司空陳□，[六]今者□異，復欲切讓三公。昔孝成皇帝以妖星守心，移咎丞相，使賁麗納說方進，方進自引，卒不蒙上天之福，[七]　　徒乖宋景之誠。[八]故知是非之分，較然有歸矣。又尚書決事，多違故典，罪法無例，詆欺為先，文慘言丑，有乖章憲。宜責求其意，割而勿聽。上順國典，下防威福，置方員於規矩，審輕重於衡石，[九]誠國家之典，萬世之法也。」

注[一]切，責也。

注[二]論語孔子對魯定公之辭也。

注[三]漢舊儀云：「皇帝見丞相起，謁者贊稱曰『皇帝為丞相起立』，乃坐。皇帝在道，丞相迎，謁者贊稱曰『皇帝為丞相下輿立』，乃升車。」

注[四]董，督也。　　注[五]穴見言不廣也。　　注[六]□字伯仁，廬江人也。

注[七]成帝時，熒惑守心，議郎李尋奏記丞相翟方進曰：「唯君侯盡節轉凶。」方進憂，不知所出。有郎賁麗善為星，言大臣宜當之。上乃召見方進，賜養牛、上尊酒，令審處焉。方進即日自殺。賁音肥。

注[八]解見前文。言景公有□，身自引咎，成帝不然，故曰徒也。

注[九]衡，秤衡也。三十斤為鈞，四鈞為石也。

忠意常在□崇大臣，待下以禮。其九卿有疾，使者臨問，加賜錢布，皆忠所建奏。頃之，遷尚書令。延光三年，拜司隸校尉。糾正中官外戚賓客，近幸憚之，不欲忠在內。明年，出為江夏太守，復留拜尚書令，會疾卒。

初，太尉張禹﹑司徒徐防欲與忠父寵共奏追封和熹皇后父護羌校尉鄧訓，寵以先世無奏請故事，爭之連日不能奪，乃從二府議。及訓追加封謚，禹﹑防復約寵俱遣子奉禮於虎賁中郎將鄧騭，寵不從，騭心不平之，故忠不得志於鄧氏。

及騭等敗，觿庶多怨之，而忠數上疏陷成其惡，遂詆劾大司農朱寵。順帝之為太子廢也，諸名臣來歷﹑祝諷等守闕固爭，時忠為尚書令，與諸尚書復共劾奏之。及帝立，司隸校尉虞詡追奏忠等罪過，當世以此譏焉。

史評
論曰：陳公居理官則議獄緩死，相幼主則正不僭寵，可謂有宰相之器矣。忠能承風，亦庶乎明慎用刑而不留獄。然其聽狂易殺人，開父子兄弟得相代死，斯大謬矣。是則不善人多幸，而善人常代其禍，進退無所措也。

贊曰：陳﹑郭主刑，人賴其平。寵矜枯胔，躬斷以情。忠用詳密，損益有程。[一]施於孫子，且公且卿。[二]

注[一]程，品式也。謂強盜發，貶黜令長，各有科條，故曰程也。

注[二]施，延也。音羊豉反。

校勘記
一五四四頁七行大將軍行有五部汲本﹑殿本「五」作「伍」。按：五伍通。

一五四六頁六行*(醫)*巫皆言當族滅據刊誤刪。

一五四六頁七行為法名家按：王先謙謂初學記十二引華嶠書云「以法為名家」。

一五四九頁九行斷獄者急於篣格酷烈之痛按：張森楷校勘記謂今說文木部格下雲「長木魍」，無擊義，惟手部挌下云「擊也」，與注引說文合，疑此「格」字及注文「格」字並是「挌」字之誤。

一五四九頁一三行絕鑽鑽諸慘酷之科按：「鑽」原斗「鈷」，注同，逕改正。

一五五０頁一五行文致謂前人無罪文飾致於法中也按：校補引柳從辰說，謂「前」字疑「其」字之誤。

一五五一頁六行*(孟)**[仲]*冬之月刊誤謂案文並注意，「孟」當作「仲」。今據改。

一五五一頁一四行廣莫風至則蘭夜干生殿本﹑集解本「夜」作「射」。按：校補謂射夜古本通作，故注射即音夜。

一五五三頁一三行先是*(洛)**[雒]*縣城南集解引錢大昕說，謂「洛」當作「雒」，廣漢郡治所。今據改。注同。

一五五六頁一行奏上二十三條錢大昭謂晉書刑法志引作「三十三」。

一五五八頁九行餉餞不受按：王先謙謂「餞」當作「錢」。

一五六０頁九行人從軍屯刊誤謂「屯」當作「役」，說詳下。按：校補謂漢時有卒更﹑踐更﹑過更之律，天下人民皆應戍邊三日，謂之徭戍。既云「未滿三月皆勿徭」，自系言軍役，非言軍屯，且屯墾者，亦不得歸家送葬也。

一五六０頁一一行尚書令祝諷殿本此下引刊誤謂「案文祝當作役」，宸翰樓覆宋本東漢書刊誤作「案文祝當作祋」。今按：劉攽此條刊誤，乃刊上文「人從軍屯」之誤，原文當作「案文屯當作役」，覆宋本東漢書刊誤斗「屯」為「祝」，斗「役」為「祋」，而殿本引刊誤則斗「屯」為「祝」，且皆誤列於「祝諷」之下，遂扞格不可通矣。又按：「祝諷」來歷傳﹑鄧騭傳並作「祋諷」。

一五六五頁一行鳳*(鳳)*陰求商短據汲本﹑殿本刪。


Chinese text: This work was published before January 1, 1923, and is in the
public domain worldwide because the author died at least 100 years ago.
