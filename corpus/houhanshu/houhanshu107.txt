後漢書志第六　禮儀下　大喪諸侯王列侯始封貴人公主薨　　不豫，太醫令丞將醫人，就進所宜藥。嘗藥監、近臣中常侍、小黃門皆先嘗藥，過量十二。公卿朝臣問起居無閒。太尉告請南郊，司徒、司空告請宗廟，告五獄、四瀆、腢祀，並禱求福。疾病，公卿復如禮。　　注[一]漢舊儀曰：「帝崩，唅以珠，纏以緹繒十二重。以玉為襦，如鎧狀，連縫之，以黃金為縷。腰以下以玉為札，長一尺，*[廣]*二寸半，為柙，下至足，亦縫以黃金鏤。*(請)*諸衣衿斂之。凡乘輿衣服，已御，輒藏之，崩皆以斂。」

注[二]禮稽命征曰：「天子飯以珠，唅以玉。諸侯飯以珠，唅以*(珠)**[璧]*。卿大夫、士飯以珠，唅以貝。」

注[三]周禮：「凌人，天子喪，供夷盤冰。」鄭玄曰：「夷之言屍也，實冰於盤中，置之屍默之下，所以寒屍也。」漢禮器制度：「大盤廣八尺，長一丈二尺，深三尺，漆赤中。」

注[四]應劭曰：「凡與郡國守相竹使符，皆以竹箭五枚，長五寸，鐫刻篆書第一至第五。」張晏曰：「符以代古之珪璋，從簡易也。」此下大喪符，亦猶斯比。

注[五]漢舊制，發兵皆以銅虎符，其餘徵調，竹使而已。符第合會為大信，見杜詩傳。

注[六]周禮：「駔珪、璋、璧、琮、琥、璜之渠眉，疏璧、琮以斂屍。」鄭司農曰：「駔，外有捷盧也。謂珪、璋、璧、琮、琥、璜皆為開渠，為眉瑑，沙除以斂屍，令汁得流去也。」鄭玄曰：「以斂屍者，以大斂焉加之也。渠眉，玉飾之溝瑑也，以組穿聯六玉溝瑑之中以斂屍。珪在左，璋在首，琥在右，璜在足，璧在背，琮在腹，蓋取象方明神之也。疏璧、琮者，通於天地。」

注[七]喪大記曰：「君蓋用漆，三衽三束。」鄭玄注曰：「衽，小腰。」

三公奏尚書顧命，太子即日即天子位於柩前，請太子即皇帝位，皇后為皇太后。

奏可。腢臣皆出，吉服入會如儀。太尉升自阼階，當柩御坐北面稽首，讀策畢，以傳國玉璽綬東面跪授皇太子，即皇帝位。中黃門掌兵以玉具、隨侯珠、斬蛇寶□授太尉，告令腢臣，腢臣皆伏稱萬歲。或大赦天下。遣使者詔開城門、宮門，罷屯□兵。腢臣百官罷，入成喪服如禮。兵官戎。[一]三公，太常如禮。　　注[一]文帝遺詔：「無布車及兵器。」應劭曰：「不施輕車介士。」

故事：百官五日一會臨，故吏二千石、刺史、在京都郡國上計掾史皆五日一會。

天下吏民發喪臨三日。[一]先葬二日，皆旦晡臨。既葬，釋服，無禁嫁娶、祠祀。[二]佐史以下，布衣冠幘，絰帶無過三寸，臨庭中。[三]武吏布幘大冠。

大司農出見錢谷，給六丈布直。以葬，大紅十五日，小紅十四日，纖七日，釋服。[四]部刺史、二千石、列侯在國者及關內侯、宗室長吏及因郵奉奏，諸侯王遣大夫一人奉奏，吊臣請驛馬露布，奏可。　　注[一]文帝遺詔：「其令天下吏民，令到，出臨三日，釋服。」

注[二]文帝遺詔文有「飲酒食肉自當給，喪事服臨者皆無踐」。踐，徒跣也。

注[三]文帝遺詔：「殿中當臨者，以旦夕各十五舉音，禮畢罷。非旦夕臨時，禁無得擅哭臨。」

注[四]應劭曰：「紅者，*(中)**[小]*祥、大祥以紅為領緣*[也]*。纖*[者]*，禫也。凡三十六日而釋*[服]*。」

以木為重，高九尺，廣容八歷，裡以葦席。巾門、喪帳皆以簟。車皆去輔轓，疏布惡輪。走卒皆布□幘。太僕*[駕]*四輪輈為賓車，大練為屋幙。中黃門、虎賁各二十人執紼。司空擇土造穿。太史卜日。謁者二人，中謁者僕射、中謁者副將作，油緹帳以覆坑。方石治黃腸題湊便房如禮。[一]　　注[一]漢舊儀略載前漢諸帝壽陵曰：「天子即位明年，將作大匠營陵地，用地七頃，方中用地一頃。深十三丈，堂壇高三丈，墳高十二丈。武帝墳高二十丈，明中高一丈七尺，四週二丈，內梓棺柏黃腸題湊，以次百官藏畢。其設四通羨門，容大車六馬，皆藏之內方，外陟車石。外方立，先閉□戶，戶設夜龍、莫邪□、伏弩，設伏火。已營陵，餘地為西園後陵，餘地為婕妤以下，次賜親屬功臣。」漢書音義曰：「題，頭也。湊，以頭向內，所以為固也。便房，藏中便坐也。」皇覽曰：「漢家之葬，方中百步，已穿築為方城。其中開四門，四通，足放六馬，然後錯渾雜物，扞漆繒綺金寶米谷，及埋車馬虎豹禽獸。發近郡卒徒，置將軍尉候，以後宮貴幸者皆守園陵。元帝葬，乃不用車馬禽獸等物。」

大駕，太僕御。方相氏黃金四目，蒙熊皮，玄衣朱裳，執戈揚楯，立乘四馬先驅。[一]旗之制，長三仞，十有二游，曳地，畫日、月、升龍，書旐曰「天子之柩」。謁者二人立乘六馬為次。大駕甘泉鹵簿，金根容車，蘭台法駕。喪服大行載飾如金根車。皇帝從送如禮。太常上啟奠。夜漏二十刻，太尉冠長冠，衣齋衣，乘高車，詣殿止車門外。使者到，南向立，太尉進伏拜受詔。太尉詣南郊。未盡九刻，大鴻臚設九賓隨立，腢臣入位，太尉行禮。執事皆冠長冠，衣齋衣。太祝令跪讀謚策，太尉再拜稽首。治禮告事畢。太尉奉謚策，還詣殿端門。太常上祖奠，中黃門尚衣奉衣登容根車。東園武士載大行，司徒□行道立車前。治禮引太尉入就位，大行車西少南，東面奉*[謚]*策，太史令奉哀策立後。太常跪曰「進」，皇帝進。太尉讀謚策，藏金匱。皇帝次科藏於廟。太史奉哀策葦篋詣陵。太尉旋復公位，再拜立*(哭)*。太常跪曰「哭」，大鴻臚傳哭，十五舉音，止哭。太常行遣奠皆如禮。請哭止哭如儀。　　注[一]周禮曰：「方相氏，大喪先柩，及墓入壙，以戈擊四隅，*(毆)**[驅]*方良。」鄭玄曰：「方相，放想也，可畏怖之貌。壙，穿地中也。方良，罔兩也。

天子之幟，柏，黃腸為裡，表以石焉。國語曰『木石之怪夔、罔兩』。」

晝漏上水，請發。司徒、河南尹先引車轉，太常跪曰「請拜送」。載車著白系參繆紼，長三十丈，大七寸為挽，六行，行五十人。公卿以下子弟凡三百人，皆素幘委貌冠，衣素裳。校尉三*[百]*人，皆赤幘不冠，絳科單衣，持幢幡。候司馬丞為行首，皆銜枚。羽林孤兒、巴俞擢歌者六十人，為六列。鐸司馬八人，執鐸先。大鴻臚設九賓，隨立陵南羨門道東，北面；

諸侯、王公、特進道西，北面東上；中二千石、二千石、列侯*(宜)**[直]*九賓東，北面西上。皇帝白布幕素裡，夾羨道東，西向如禮。容車幄坐羨道西，南向，車當坐，南向，中黃門尚衣奉衣就幄坐。車少前，太祝進醴獻如禮。司徒跪曰「大駕請捨」，太史令自車南，北面讀哀策，掌故在後，已哀哭。太常跪曰「哭」，大鴻臚傳哭如儀。司徒跪曰「請就下位」，東園武士奉下車。司徒跪曰「請就下房」，都導東園武士奉車入房。司徒、太史令奉謚、哀策。[一]　　

注[一]晉時有人嵩高山下得竹簡一枚，上有兩行科斗書之，台中外傳以相示，莫有知者。司空張華以問博士束□。□曰：「此明帝顯節陵中策也。」檢校果然。是知策用此書也。

東園武士執事下明器。[一]筲八盛，容三升，[二]黍一，稷一，麥一，粱一，稻一，麻一，菽一，小豆一。甕三，容三升，醯一，醢一，屑一。[三]黍飴。

載以木桁，覆以疏布。甒二，容三升，醴一，酒一。載以木桁，覆以功布。瓦鐙一。彤矢四，軒輖中，亦短□。彤矢四，骨，短□。[四]彤弓一。琶八，牟八，[五]豆八，籩八，形方酒壺八。盤匜一具。[六]杖、幾各一。蓋一。鐘十六，無虡。鎛四，無虡。[七]磬十六，無虡。[八]塤一，簫四，笙一，箎一，柷一，敔一，瑟六，琴一，竽一，築一，坎侯一。[九]干、戈各一，笮一，甲一，冑一。[一０]挽車九乘，芻靈三十六匹。[一一]瓦醋二，瓦釜二，瓦甑一。

瓦鼎十二，容五升。匏勺一，容一升。瓦案九。瓦大杯十六，容三升。瓦小杯二十，容二升。瓦飯盤十。瓦酒樽二，容五斗。匏勺二，容一升。　　注[一]禮記曰：「明器，神明之也。孔子謂為明器知喪道矣，備物而不可用也。」鄭玄注既夕曰：「陳明器，以西行南端為上。」

注[二]鄭玄注既夕曰：「筲，畚種類也，其容蓋與簋同。」

注[三]鄭玄注既夕曰：「屑，姜桂之屑。」

注[四]既夕曰：「翭矢一乘，骨鏃短□。」鄭玄曰：「翭猶候也，候物而射之矢也。四矢曰乘。骨鏃短□，亦示不用也。生時翭矢金鏃，凡為矢，五分笴長而羽其一。」通俗文曰：「細毛翭也。」

注[五]鄭玄注既夕曰：「牟，盛湯漿。」

注[六]鄭玄注既夕曰：「盤匜，盥器也。」

注[七]爾雅曰：「大鐘謂之鏞。」郭璞注曰：「書曰『笙鏞以閒』。亦名鎛。」

注[八]禮記曰：「有鐘磬而無簨虡。」鄭玄曰：「不懸之也。」

注[九]禮記曰：「琴瑟張而不平，竽笙備而不和。」

注[一０]既夕謂之役器。鄭玄曰：「笮，矢箙。」

注[一一]鄭玄注禮記曰：「芻靈，東茅為人馬，謂之芻靈，神之類。」

祭服衣送皆畢，東園匠曰「可哭」，在房中者皆哭。太常、大鴻臚請哭止*[哭]*如儀。司徒曰「百官事畢，臣請罷」，從入房者皆再拜，出，就位。太常導皇帝就贈位。司徒跪曰「請進贈」，侍中奉持鴻洞。贈王珪長尺四寸，薦以紫巾，廣袤各三寸，緹裡，赤纁周緣；贈幣，玄三纁二，各長尺二寸，廣充幅。皇帝進跪，臨羨道房戶，西向，手下贈，投鴻洞中，三。東園匠奉封入藏房中。太常跪曰「皇帝敬再拜，請哭」，大鴻臚傳哭如儀。太常跪曰「贈事畢」，皇帝促就位。[一]容根車游載容衣。司徒至便殿，並□騎皆從容車玉帳下。司徒跪曰「請就幄」，導登。尚衣奉衣，以次奉器衣物，藏於便殿。太祝進醴獻。凡下，用漏十刻。禮畢，司空將校復土。　　注[一]續漢書曰：「明帝崩，司徒鮑昱典喪事，葬日，三公入安梓宮，還，至羨道半，逢上欲下，昱前叩頭言：『禮，天子鴻洞以贈，所以重郊廟也。陛下柰何冒危險，不以義割哀？』上即還。」

皇帝、皇后以下皆去麤服，服大紅，還宮反廬，立主如禮。桑木主尺二寸，不書謚。虞禮畢，祔於廟，如禮。[一]　　注[一]漢舊儀曰：「高帝崩三日，小斂室中□下。作栗木主，長八寸，前方後圓，圍一尺，置□中，望外，內張撓絮以鄣外，以皓木大如指，長三尺，四枚，纏以皓皮四方置□中，主居其中央。七日大斂棺，以黍飯羊舌祭之□中。已葬，收主。為木函，藏廟太室中西牆壁埳中，望內，外不出室堂之上。坐為五時衣、冠、履，幾、杖、竹籠。為俑人，無頭，坐起如生時。皇后主長七寸，圍九寸，在皇帝主右旁。高皇帝主長九寸。上林給栗木，長安祠廟作神主，東園秘器作梓棺，素木長丈三尺，崇廣四尺。」

先大駕日游冠衣於諸宮諸殿，腢臣皆吉服從會如儀。皇帝近臣喪服如禮。醳大紅，服小紅，十一升都布練冠。醳小紅，服纖。醳纖，服留黃，冠常冠。近臣及二千石以下皆服留黃冠。百官衣皁。每變服，從哭詣陵會如儀。祭以特牲，不進毛血首。司徒、光祿勳備三爵如禮。[一]　　注[一]古今注具載帝陵丈尺頃畝，今附之後焉。光武原陵，山方三百二十三步，高六丈六尺。垣四出司馬門。寢殿、鐘虡皆在周垣內。堤封田十二頃五十七畝八十五步。帝王世記曰：「在臨平亭之南，西望平陰，東南去雒陽十五里。」明帝顯節陵，山方三百步，高八丈。無周垣，為行馬，四出司馬門。石殿、鐘虡在行馬內。寢殿、園省在東。園寺吏捨在殿北。堤封田七十四頃五畝。帝王世記曰：「故富壽亭也，西北在雒陽三十七里。」章帝敬陵，山方三百步，高六丈二尺。無周垣，為行馬，四出司馬門。石殿、鐘虡在行馬內。寢殿、園省在東。

園寺吏捨在殿北。堤封田二十五頃五十五畝。帝王世記曰：「在雒陽東南，去雒陽三十九里。」和帝慎陵，山方三百八十步，高十丈。無周坦，為行馬，四出司馬門。石殿、鐘虡在行馬內。寢殿、園省在東。園寺吏捨在殿北。堤封田三十一頃二十畝二百步。帝王世記曰：「在雒陽東南，去雒陽四十一里。」殤帝康陵，山週二百八步，高五丈五尺。行馬四出司馬門。寢殿、鐘虡在行馬中。因寢殿為廟。園吏寺捨在殿北。堤封田十三頃十九畝二百五十步。帝王世記曰：「高五丈四尺。去雒陽四十八里。」安帝恭陵，山週二百六十步，高十五丈。無周垣，為行馬，四出司馬門。石殿、鐘虡在行馬內。寢殿、園吏捨在殿北。堤封田一十四頃五十六畝。帝王世記曰：「高十一丈。在雒陽西北，去雒陽十五里。」

順帝憲陵，山方三百步，高八丈四尺。無周垣，為行馬，四出司馬門。石殿、鐘虡在司馬門內。寢殿、園省寺吏捨在殿東。堤封田十八頃十九畝三十步。帝王世記曰：「在雒陽西北，去雒陽十五里。」沖帝懷陵，山方百八十三步，高四丈六尺。為寢殿行馬，四出門。園寺吏捨在殿東。堤封田五頃八十畝。帝王世記曰：「*[在雒陽]*西北，去雒陽十五里。」質帝靜陵，山方百三十六步，高五丈五尺，為行馬，四出*[司馬]*門。寢殿、鐘虡在行馬中，園寺吏捨在殿北。堤封田十二頃五十四畝。因寢為廟。帝王世記曰：「在雒陽東，去雒陽三十二里。」

桓帝宣陵，帝王世記曰：「山方三百步，高十二丈。在雒陽東南，去雒陽三十里。」

靈帝文陵，帝王世記曰：「山方三百步，高十二丈。在雒陽西北，去雒陽二十里。」

獻帝禪陵，帝王世記曰：「不起墳，深五丈，前堂方一丈八尺，後堂方一丈五尺，角廣六尺。在河內山陽之濁城西北，去濁城直行十一里，斜行七里，去懷陵百一十里，去山陽五十里，南去雒陽三百一十里。」蔡質漢儀曰：「十二陵令見河南尹無敬也。」魏文帝終制略曰：「漢文帝之不發霸陵，無求也。光武之掘原陵，封樹也。霸陵之完，功在釋之；原陵之掘，罪在明帝。是釋之忠以利君，明帝愛以害親也。忠臣孝子，宜思釋之之言，察明帝之戒，存於所以安君定親，使魂靈萬載無危，斯則賢聖之忠孝矣。自古及今，未有不亡之國，亦無不掘之墓也。喪亂以來，漢氏諸陵無不發掘，至乃燒取玉柙金縷，骸骨並盡，是焚如之刑也，豈不重痛哉。禍由乎厚葬封樹，桑、霍為我戒，不亦明乎！」臣昭案：

董卓傳：「卓使呂布發諸帝陵及公卿以下頤墓，收其珍寶。」卓別傳曰：「發成帝陵，解金縷，探含璣焉。」呂氏春秋略曰：「審知生，聖人之要也；審知死，聖人之極也。知生者，不以物害生；知死者，不以物害死。凡生於天地之閒，其必有死。孝子之重其親者，若親之愛其子，不棄於溝壑，故有葬送之義。葬者，藏也。以生人心為之慮，則莫如無動，無動莫如無利。葬淺則狐狸掘之，深則及水泉，故必高陵之上，以避二害。然而忘奸寇之變，豈不惑哉！民之於利也，犯白刃，涉危難以求之；忍親戚，欺知交以求之。今無此危，無此醜，而為利甚厚，固難禁也。國彌大，家彌富，其葬彌厚，珠玉金銅，不可勝計。

奸人聞之，轉以相告，雖有嚴刑重罪，不能止也。且死者彌久，生者彌疏，彌疏則守之彌怠。藏器如故而守之有怠，其勢固必掘矣。世*(至)**[主]*為丘隴，其高若山陵，樹之若林藪，或設闕庭、都邑。以此示富則可矣，以此為死者則惑矣！大凡死者，其視萬世猶一*(瞑)**[瞚]*也。人之壽，久者不過百，中者六十。以百與六十為無窮者慮，其情固不相當矣。必以無窮為慮，然後為可。今有銘其墓曰，『此中有金寶甚厚，不可掘也』，必為世笑矣。而為之闕庭以自表，此何異彼哉！自古及今，未有不亡之國也。無不亡之國，是無不掘之墓。以耳目之所聞見，則齊、荊、燕嘗亡矣；

宋、中山已亡矣；趙、韓、魏皆失其故國矣。自此以上，亡國不可勝數，故其大墓無不掘也。而猶皆爭為之，豈不悲哉！今夫君之不令民，父之不*(教)**[孝]*子，兄之不悌弟，皆鄉邑之所遺，而憚耕耒之勞者也。仍不事耕農，而好鮮衣侈食。智巧窮匱，則合黨連觿，而謀名丘大墓。上曾不能禁也，此有葬自表之禍也。昔堯葬谷林，通樹之；舜葬紀巿，不變肆；禹葬會稽，不變人徒。非愛其費，以為死者*[慮]*也。先王之所惡，惡死者之辱。以為儉則不發，不發則不辱，故必以儉而合乎山原也。宋未亡而東頤掘，齊未亡而莊公*[頤]*掘。國存而乃若此，又況滅名之後乎！此愛而厚葬之故也。欲愛而反害之，欲安而反危之，忠臣孝子亦不可以厚葬矣。昔季孫以璵璠斂，孔子歷級而止之，為無窮慮也。」

太皇太后、皇太后崩，司空以特牲告謚於祖廟如儀。長樂太僕、少府、大長秋典喪事，三公奉制度，他皆如禮儀。[一]　　注[一]丁孚漢儀曰：「永平七年，陰太后崩，晏駕詔曰：『柩將發於殿，腢臣百官陪位，黃門鼓吹三通，鳴鐘鼓，天子舉哀。女侍史官三百人皆著素，參以白素，引棺挽歌，下殿就車，黃門宦者引以出宮省。太后魂車，鸞路，青羽蓋，駟馬，龍旗九旒，前有方相，鳳皇車，大將軍妻參乘，太僕妻御，*[女騎夾轂]*悉道。公卿百官如天子郊鹵簿儀。』後和熹鄧後葬，案以為儀，自此皆降損於前事也。」

合葬：羨道開通，皇帝謁便房，太常導至羨道，去杖，中常侍受，至柩前，謁，伏哭止如儀。辭，太常導出，中常侍授杖，升車歸宮。已下，反虞立主如禮。

諸郊廟祭服皆下便房。五時朝服各一襲在陵寢，其餘及宴服皆封以篋笥，藏宮殿後合室。

諸侯王、列侯、始封貴人、公主薨，皆令贈印璽、玉柙銀縷；大貴人、長公主銅縷。諸侯王、貴人、公主、公、將軍、特進皆賜器，官中二十四物。使者治喪，穿作，柏幟，百官會送，如故事。諸侯王、公主、貴人皆樟棺，洞朱，雲氣畫。公、特進樟棺黑漆。中二千石以下坎侯漆。[一]朝臣中二千石、將軍，使者弔祭，郡國二千石、六百石以至黃綬，皆賜常車驛牛贈祭。宜自佐史以上達，大斂皆以朝服。君臨吊若遣使者，主人免絰去杖望馬首如禮。免絰去杖，不敢以戚凶服當尊者。[二]自王、主、貴人以下至佐史，送車騎導從吏卒，各如其官府。載飾以蓋，龍首魚尾，華布牆，纁上周，交絡前後，雲氣畫帷裳。

中二千石以上有輜，左龍右虎，朱鳥玄武；公侯以上加倚鹿伏熊。千石以下，緇布蓋牆，魚龍首尾而已。二百石黃綬以下至於處士，皆以簟席為牆蓋。其正妃、夫人、妻皆如之。諸侯王，傅、相、中尉、內史典喪事，大鴻臚奏謚，天子使者贈璧帛，載日命謚如禮。下陵，腢臣醳麤服如儀，主人如禮。　　注[一]丁孚漢儀曰：「孝靈帝葬馬貴人，贈步搖、赤紱葬，青羽蓋、駟馬。柩下殿，女侍史二百人著素衣輓歌，引木下就車，黃門宦者引出宮門。」

注[二]前書賈山上書曰：「古之賢君於臣也，尊其爵祿而親之，疾則臨視之無數，死則往吊哭之，臨其小斂、大斂。已棺塗前後為之服，錫衰絰而三臨其喪。未斂而不飲酒食肉，未葬不舉樂。當可謂盡禮矣。服法服，端容貌，正顏色，然後見之，故臣下莫敢不竭力盡死以報其上，功德立於世，而令問不忘也。」晉起居注曰：「太尉賈充薨，皇太子□之父，又太保也，有司奏依漢元明二帝親臨師保故事，皇太子素服為發哀，又臨其喪。」

贊曰：大禮雖簡，鴻儀則容。天尊地卑，君莊臣恭。質文通變，哀敬交從。元序斯立，家邦乃隆。

校勘記
三一四二頁一０行*[廣]*二寸半據盧校補，與通典合。

三一四二頁一０行*(請)*諸衣衿斂之盧云「請」字衍。今據刪。

三一四二頁一一行諸侯飯以珠唅以*(珠)**[璧]*據盧校改。按：盧依禮檀弓正義引改，錢大昭亦謂當作「璧」。

三一四三頁一０行兵官戎按：盧雲此三字衍，通典無。集解引黃山說，謂此三字為文既不可得解，合下「三公太常」為文，辭亦不相屬，注何以涉及車器介士，知此文必有誤脫矣。

三一四四頁一行及因郵奉奏按：集解引黃山說，謂「及」乃「各」形近之誤，謂皆得不遣人奉奏也。

三一四四頁三行文帝遺詔文按：盧校下「文」字改「又」。

三一四四頁五行紅者*(中)**[小]*祥大祥以紅為領緣*[也]*據盧校改「中」為「小」。據惠棟說補「也」字。

三一四四頁五行纖「者」禫也凡三十六日而釋*[服]*據集解引惠棟說補。

三一四四頁七行太僕*[駕]*四輪輈為賓車集解引錢大昕說，謂「僕」下脫「駕」字，當依獻帝紀注增。今據補。

三一四五頁一行長三仞按：「仞」原斗「刃」，逕據汲本、殿本改正。

三一四五頁七行東面奉*[謚]*策據盧校補。

三一四五頁八行再拜立*(哭)*據盧校刪。按：盧云「哭」字衍，下方雲太常跪曰哭。

三一四五頁一０行*(毆)**[驅]*方良據殿本改。

三一四五頁一二行載車著白系參繆紼按：盧雲通典「系」作「絲」。

三一四五頁一四行校尉三*[百]*人集解引錢大昕說，謂「三」下脫「百」，當依獻帝紀注增。今據補。

三一四五頁一四行巴俞擢歌者六十人按：盧雲巴俞擢即巴渝擢，何焯校本改「棹」。古樂府有棹歌行。棹，徒了切。錢大昕雲獻帝紀注作「嬥」，音徒了反。又按：「六十人」原斗「六十九」，逕改正。

三一四六頁一行列侯*(宜)**[直]*九賓東北面西上據盧校改。

三一四六頁一二行瑟六琴一按：盧雲通典作「琴六瑟一」，似是。

三一四七頁一四行太常大鴻臚請哭止*[哭]*如儀據盧校補。

三一四八頁一０行小斂室中□下按：「□」原斗「墉」，逕據汲本、殿本改正。下同。

三一四九頁四行堤封按：汲本、殿本「堤」皆作「提」。

三一四九頁四行帝王世記汲本、殿本「記」作「紀」，下同。按：諸志劉昭注所引帝王世紀之「紀」字，紹興本皆作「記」。

三一四九頁一七行*[在雒陽]*西北據集解引黃山說補。

三一五０頁一行四出*[司馬]*門據集解引黃山說補。

三一五０頁九行至乃燒取玉柙金縷按：汲本、殿本作「鏤」，誤。

三一五０頁一六行世*(至)**[主]*為丘隴盧校依呂覽改「至」為「之」。校補謂「至」當作「主」。今按：呂覽作「世之」，就大概言也，就本文文勢，作「世主」亦得。且至與主形近易鬥，疑劉昭注本作「主」也。今依校補改為「主」。

三一五０頁一七行其視萬世猶一*(暝)**[瞚]*也據盧校改。按：盧雲瞚同瞬，作「瞑」鬥。又校補引錢大昭說，謂今呂覽「瞑」作「瞚」。

三一五一頁四行父之不*(教)**[孝]*子據盧校改，與呂覽合。

三一五一頁七行以為死者*[慮]*也據盧校補，與呂覽合。

三一五一頁八行齊未亡而莊公*[頤]*掘據盧校補，與呂覽合。

三一五一頁八行國存而乃若此按：「乃」原斗「力」，逕改正。

三一五一頁一五行太僕妻御*[女騎夾轂]*悉道據集解引惠棟說補。按：盧校改「道」為「導」，今以道導通，故不改。


Chinese text: This work was published before January 1, 1923, and is in the
public domain worldwide because the author died at least 100 years ago.
