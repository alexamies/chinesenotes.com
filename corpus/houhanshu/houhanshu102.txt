後漢書志第一　律曆上　律準候氣　　

古之人論數也，曰：「物生而後有象，像而後有滋，滋而後有數」。然則天地初形，人物既著，則筭數之事生矣。記稱大橈作甲子[1]，隸首作數[2]。二者既立，以比日表[3]，以管萬事。夫一、十、百、千、萬，所同用也；律、度、量、衡、歷，其別用也。故體有長短，檢以度[4]；物有多少，受以量[5]；量有輕重，平以權衡[6]；聲有清濁，協以律呂；三光運行，紀以歷數：然後幽隱之情，精微之變，可得而綜也[7]。

漢興，北平侯張蒼首治律歷。孝武正樂，置協律之官。至元始中，博徵通知鐘律者，考其意義，羲和劉歆典領條奏，前史班固取以為志。而元帝時，郎中京房，房字君明，知五聲之音，六律之數。上使太子太傅韋玄成、字少翁諫議大夫章，雜試問房於樂府。房對：「受學故小黃令焦延壽。六十律相生之法：以上生下，皆三生二，以下生上，皆三生四，陽下生陰，陰上生陽，終於中呂，而十二律畢矣。中呂上生執始，執始下生去滅，上下相生，終於南事，六十律畢矣。夫十二律之變至於六十，猶八卦之變至於六十四也。宓羲作易，紀陽氣之初，以為律法。建日冬至之聲，以黃鐘為宮，太蔟為商，姑洗為角，林鐘為徵，南呂為羽，應鐘為變宮，蕤賓為變徵[8]。此聲氣之元，五音之正也。故各終一日。其餘以次運行，當日者各自為宮，而商徵以類從焉[9]。　　

禮運篇曰『五聲、六律、十二管還相為宮』，此之謂也[10]。以六十律分朞之日，黃鐘自冬至始，及冬至而復，陰陽寒燠風雨之占生焉。於以檢攝羣音，考其高下，苟非草木之聲，則無不有所合。虞書曰『律和聲』，此之謂也。」

房又曰：「竹聲不可以度調，故作準以定數。準之狀如瑟，長丈而十三弦，隱閒九尺，以應黃鐘之律九寸；中央一弦，下有畫分寸，以為六十律清濁之節。」房言律詳於歆所奏，其術施行於史官，候部用之。文多不悉載。故總其本要，以續前志。　　

律術曰：陽以圓為形，其性動。陰以方為節，其性靜。動者數三，靜者數二。

以陽生陰，倍之；以陰生陽，四之：皆三而一。陽生陰曰下生，陰生陽曰上生。

上生不得過黃鐘之清濁，下生不得及黃鐘之數實。皆參天兩地，圓蓋方覆，六耦承奇之道也。黃鐘，律呂之首，而生十二律者也[11]。其相生也，皆三分而損益之。是故十二律之，得十七萬七千一百四十七，是為黃鐘之實[12]。又以二乘而三約之，是為下生林鐘之實。又以四乘而三約之，是為上生太蔟之實。推此上下，以定六十律之實。以九三之，數萬九千六百八十三為法。律為寸，於準為尺。不盈者十之，所得為分。又不盈十之，所得為小分。以其餘正其強弱。　　

黃鐘，十七萬七千一百四十七。下生林鐘。黃鐘為宮，太蔟商，林鐘徵。一日律九寸，準九尺。

色育，十七萬六千七百七十六。下生謙待。色育為宮，未知商，謙待徵。六日。

律，八寸九分小分八微強。準，八尺九寸萬五千九百七十三。執始，十七萬四千七百六十二。下生去滅。執始為宮，時息商，去滅徵。六日。律，八寸八分小分七大強。準，八尺八寸萬五千五百一十六。丙盛，十七萬二千四百一十。

下生安度。丙盛為宮，屈齊商，安度徵。六日。律，八寸七分小分六微弱。準，八尺七寸萬一千六百七十九。分動，十七萬八十九。下生歸嘉。分動為宮，隨期商，歸嘉徵。六日。律，八寸六分小分四強。準，八尺六寸八千一百五十二。

質末，十六萬七千八百。下生否與。質末為宮，形晉商，否與徵。六日。律，八寸五分小分二強。準，八尺五寸四千九百四十五。

大呂，十六萬五千八百八十八。下生夷則。大呂為宮，夾鐘商，夷則徵。八日。

律，八寸四分小分三弱。準，八尺四寸五千五百八。分否，十六萬三千六百五十四。下生解形。分否為宮，開時商，解形徵。八日。律，八寸三分小分一強。

準，八尺三寸二千八百五十一。凌陰，十六萬一千四百五十二。下生去南。凌陰為宮，族嘉商，去南徵。八日。律，八寸二分小分一弱。準，八尺二寸五百一十四。少出，十五萬九千二百八十。下生分積。少出為宮，爭南商，分積徵。

六日。律，八寸小分九強。準，八尺萬八千一百六十。太蔟，十五萬七千四百六十四。下生南呂。太蔟為宮，姑洗商，南呂徵。一日。律，八寸。準，八尺。

未知，十五萬七千一百三十四。下生白呂。未知為宮，南授商，白呂徵。六日。

律，七寸九分小分八強。準，七尺九寸萬六千三百八十三。時息，十五萬五千三百四十四。下生結躬。時息為宮，變虞商，結躬徵。六日。律，七寸八分小分九少強。準，七尺八寸萬八千一百六十六。屈齊，十五萬三千二百五十三。

下生歸期。屈齊為宮，路時商，歸期徵。六日。律，七寸七分小分九弱。準，七尺七寸萬六千九百三十九。隨期，十五萬一千一百九十。下生未卯。隨期為宮，形始商，未卯徵。六日。律，七寸六分小分八強。準，七尺六寸萬五千九百九十二。形晉，十四萬九千一百五十五。下生夷汗。形晉為宮，依行商，夷汗徵。六日。律，七寸五分小分八弱。準，七尺五寸萬五千三百二十五。

夾鐘，十四萬七千四百五十六。下生無射。夾鐘為宮，中呂商，無射徵。六日。

律，七寸四分小分九強。準，七尺四寸萬八千一十八。開時，十四萬五千四百七十。下生閉掩。開時為宮，南中商，閉掩徵。八日。律，七寸三分小分九微強。準，七尺三寸萬七千八百四十一。族嘉，十四萬三千五百一十三。下生鄰齊。族嘉為宮，內負商，鄰齊徵。八日。律，七寸二分小分九微強。

準，七尺二寸萬七千九百五十四。爭南，十四萬一千五百八十二。下生期保。

爭南為宮，物應商，期保徵。八日。律，七寸一分小分九強。準，七尺一寸萬八千三百二十七。姑洗，十三萬九千九百六十八。下生應鐘。姑洗為宮，蕤賓商，應鐘徵。一日。律，七寸一分小分一微強。準，七尺一寸二千一百八十七。

南授，十三萬九千六百七十。下生分烏。南授為宮，南事商，分烏徵。

六日。律，七寸小分九大強。準，七尺萬八千九百三十。變虞，十三萬八千八十四。下生遲內。變虞為宮，盛變商遲內徵。六日。律，七寸小分一半強。

準，七尺三千三十。路時，十三萬六千二百二十五。下生未育。路時為宮，離宮商，未育徵。六日。律，六寸九分小分二微強。準，六尺九寸四千一百二十三。形始，十三萬四千三百九十二。下生遲時。形始為宮，制時商，遲時徵。

五日。律，六寸八分小分三弱。準，六尺八寸五千四百七十六。依行，十三萬二千五百八十二。上生色育。依行為宮，謙待商，色育徵。七日。律，六寸七分小分三大強。準，六尺七寸七千五十九。

中呂，十三萬一千七十二。上生執始。中呂為宮，去滅商，執始徵。八日。律，六寸六分小分六弱。準，六尺六寸萬一千六百四十二。南中，十二萬九千三百八。上生丙盛。南中為宮，安度商，丙盛徵。七日。律，六寸五分小分七微弱。

準，六尺五寸萬三千六百八十五。內負，十二萬七千五百六十七。上生分動。

內負為宮，歸嘉商，分動徵。八日。律，六寸四分小分八強。準，六尺四寸萬五千九百五十八。物應，十二萬五千八百五十。上生質末。物應為宮，否與商，質末徵。七日。律，六寸三分小分九強。準，六尺三寸萬八千四百七十一。蕤賓，十二萬四千四百一十六。上生大呂。蕤賓為宮，夷則商，大呂徵。

一日。律，六寸三分小分二微強。準，六尺三寸四千一百三十一。

南事，十二萬四千一百五十四。*(下)**[不]*生。南事窮，無商、徵，不為宮。

七日。律，六寸三分小分一弱。準，六尺三寸一千五百*(三)**[一]*十一。盛變，十二萬二千七百四十一。上生分否。盛變為宮，解形商，分否徵。七日。

律，六寸二分小分三*(大)**[半]*強。準，六尺二寸七千六十四。離宮，十二萬一千八*(百一)*十九。上生凌陰。離宮為宮，去南商，凌陰徵。七日。律，六寸一分小分五微強。準，六尺一寸萬二百二十七。制時，十一萬九千四百六十。上生少出。制時為宮，分積商，少出徵。八日。律，六寸小分七弱。準，六尺萬三千六百二十。林鐘，十一萬八千九十八。上生太蔟。林鐘為宮，南呂商，太蔟徵。一日。律，六寸。準，六尺。

謙待，十一萬七千八百五十一。上生未知。謙待為宮，白呂商，未知徵。五日。

律，五寸九分小分九弱。準，五尺九寸萬七千二百一十三。去滅，十一萬六千五百八。上生時息。去滅為宮，結躬商，時息徵。七日。律，五寸九分小分二弱。準，五尺九寸三千七百八十三。安度，十一萬四千九百四十。上生屈齊。

安度為宮，歸期商，屈齊徵。六日。律，五寸八分小分四*[微]*弱。準，五尺八寸七千七百八十六。歸嘉，十一萬三千三百九十三。上生隨期。歸嘉為宮，未卯商，隨期徵。六日。律，五寸七分小分六微強。準，五尺七寸萬一千九百九十九。否與，十一萬一千八百六十七。上生形晉。否與為宮，夷汗商，形晉徵。五日。律，五寸六分小分八強。準，五尺六寸萬六千四百二十二。

夷則，十一萬五百九十二。上生夾鐘。夷則為宮，無射商，夾鐘徵。八日。律，五寸六分小分二弱。準，五尺六寸三千六百七十二。解形，十*(一)*萬九千一百三。上生開時。解形為宮，閉掩商，開時徵。八日。律，五寸五分小分四強。

準，五尺五寸八千四百六十五。去南，十萬七千六百三十五。上生族嘉。去南為宮，鄰齊商，族嘉徵。八日。律，五寸四分小分六大強。準，五尺四寸萬三千四百六十八。分積，十萬六千一百八十*(八)**[七]*。上生爭南。分積為宮，期保商，爭南徵。七日。律，五寸三分小分九半強。準，五尺三寸萬八千六百*(八)**[七]*十一。南呂，十萬四千九百七十六。上生姑洗。南呂為宮，應鐘商，姑洗徵。一日。律，五寸三分小分三強。準，五尺三寸六千五百六十一。

白呂，十萬四千七百五十六。上生南授。白呂為宮，分烏商，南授徵。五日。

律，五寸三分小分二強。準，五尺三寸四千三百*(七)**[六]*十一。結躬，十萬三千五百六十三。上生變虞。結躬為宮，□內商，變虞徵。六日。律，五寸二分小分六*(少)*強。準，五尺二寸萬二千一百一十四。歸期，十萬二千一百六十九。上生路時。歸期為宮，未育商，路時徵。六日。律，五寸一分小分九微強。準，五尺一寸萬七千八百五十七。未卯，十萬七百九十四。上生形始。

未卯為宮，□時商，形始徵。六日。律，五寸一分小分二微強。準，五尺一寸四千*(八十)**[一百]*七。夷汗，九萬九千四百三十七。上生依行。夷汗為宮，色育商，依行徵。七日。律，五寸小分五強。準，五尺萬二百二十。

無射，九萬八千三百四。上生中呂。無射為宮，執始商，中呂徵。八日。律，四寸九分小分九強。準，四尺九寸萬八千五百七十三。閉掩，九萬六千九百八十。上生南中。閉掩為宮，丙盛商，南中徵。八日。律，四寸九分小分三弱。

準，四尺九寸五千三百三十三。鄰齊，九萬五千六百七十五。上生內負。鄰齊為宮，分動商，內負徵。七日。律，四寸八分小分六微強。準，四尺八寸萬一千九百六十六。期保，九萬四千三百八十八。上生物應。期保為宮，質末商，物應徵。八日。律，四寸七分小分九*(微)**[半]*強。準，四尺七寸萬八千七百七十九。應鐘，九萬三千三百一十二。上生蕤賓。應鐘為宮，大呂商，蕤賓徵。一日。律，四寸七分小分四微強。準，四尺七寸八千十九。

分烏，九萬三千一百一十*(七)**[六]*。上生南事。分烏窮次，無徵，不為宮。

七日。律，四寸七分小分三微強。準，四尺七寸六千五十九。□內，九萬二千五十六。上生盛變。□內為宮，分否商，盛變徵。八日。律，四寸六分小分八弱。準，四尺六寸萬五千一百四十二。未育，九萬八百一十七。上生離宮。未育為宮，凌陰商，離宮徵。八日。律，四寸六分小分一少強。準，四尺六寸二千七百五十二。□時，八萬九千五百九十五。上生制時。□時為宮，少出商，制時徵。六日。律，四寸五分小分五強。準，四尺五寸萬二百一十五。

截管為律，吹以考聲，列以物氣，道之本也[13]。術家以其聲微而體難知，其分數不明，故作準以代之。準之聲，明暢易達，分寸又粗。然弦以緩急清濁，非管無以正也。均其中弦，令與黃鐘相得，案畫以求諸律，無不如數而應者矣。　　

音聲精微，綜之者解。元和元年，待詔候鐘律殷肜上言：「官無曉六十律以準調音者。故待詔嚴崇具以準法教子男宣，宣通習。願召宣補學官，主調樂器。」

詔曰：「崇子學審曉律，別其族，協其聲者，審試。不得依托父學，以聾為聰。

聲微妙，獨非莫知，獨是莫曉。以律錯吹，能知命十二律不失一，方為能傳崇學耳。」太史丞弘試十二律，其二中，其四不中，其六不知何律，宣遂罷。自此律家莫能為準施弦，候部莫知復見[14]。熹平六年，東觀召典律者太子舍人張光等問準意。光等不知，歸閱舊藏，乃得其器，形制如房書，猶不能定其弦緩急，音不可書以時人，知之者欲教而無從，心達者體知而無師，故史官能辨清濁者遂絕。其可以相傳者，唯大搉常數及候氣而已。

夫五音生於陰陽，分為十二律，轉生六十，皆所以紀鬥氣，效物類也。天效以景，地效以響，即律也。陰陽和則景至，律氣應則灰除。是故天子常以日冬夏至御前殿，合八能之士，陳八音，聽樂均，度晷景，候鐘律，權土灰，放陰陽。冬至陽氣應，則樂均清，景長極，黃鐘通，土灰輕而衡仰。夏至陰氣應，則樂均濁，景短極，蕤賓通，土灰重而衡低[15]。進退於先後五日之中，八能各以候狀聞，太史封上。效則和，否則占[16]。

候氣之法，為室三重，戶閉，塗釁必周，密佈緹縵。室中以木為案，每律各一，內庳外高，從其方位，加律其上，以葭莩灰抑其內端[17]，案歷而候之。

氣至者灰*(去)**[動]*。其為氣所動者其灰散，人及風所動者其灰聚。殿中候，用玉律十二。惟二至乃候靈台，用竹律六十。候日如其歷[18]。　　

校勘記
二九九九頁一０行作子丑以名*(日)**[月]*集解引盧文弨說，謂「日」當為「月」。案子丑等亦謂十二辰，則當繫於月明矣。後人因下有枝幹相配，以成六旬，遂改為「日」，泥甚。今據改。

二九九九頁一三行以粟生之*(十)**[一]*粟為一分集解引盧文弨說，謂「以粟」說苑作「以黍」，無「十粟」二字。按：校補謂「十」當作「一」，粟猶黍也。雖說苑亦無「一黍」二字，然不別出數，即是就一黍言。前書律歷志云「一黍之廣，度之九十分，黃鐘之長。一為一分」。夫黃鐘長九寸，一黍之廣當之長九十分之一，亦即是一黍為一分，故知此一粟為一分矣。今據校補說改。

三０００頁二行十粟重一圭十圭重一銖按：集解引盧文弨說，謂說苑「十粟」作「十六黍」，「十圭」作「六圭」。

三０００頁四行廣於萬按：集解引盧文弨說，謂前志「廣」作「衍」。

三０００頁六行郎中京房*(房字君明)*知五聲之音六律之數「房字君明」四字據集解引盧文弨說刪，盧說見下。又集解引盧文弨說，謂「五聲之音，六律之數」通典作「五音六十律之數」。王先謙謂晉、宋志並作「五音六十律」，此文鬥也。今按：「六律」一詞於此泛用作律呂解亦可通，今不改。

三０００頁七行上使太子太傅*(韋)*玄成*(字少翁)*按：集解引盧文弨說，謂甄鸞五經算術無「韋」字，與下王章亦不書姓合。下「字少翁」三字亦無。蓋閱者偶作旁記，而誤寫入正文，與上「房字君明」並當刪去，不可以史記有「解揚字子虎」相比例。今據刪。

三０００頁一二行故各*(終)**[統]*一日按：集解引惠棟說，謂「終」禮記正義引作「統」，北史牛宏傳同。又引盧文弨說，謂算術亦作「統」。今據改。

三０００頁一五行苟非*(草)**[革]*木之聲集解引盧文弨說，謂「草」當依算術作「革」。今據改。按：王先謙謂晉志作「草」。

三００一頁六行以*(制)**[律]*長短為制據汲本改。

三００一頁一四行上生不得過黃鐘之*(清)*濁下生不得及黃鐘之*(數實)**[清]*集解引盧文弨說，謂「清」字衍。「之數實」當作「之清」，依算術改正。今據改。盧又謂「及」上脫「不」字。今按：上生不得過黃鐘之濁者，意即所生之音不得低於黃鐘本律，下生不得及黃鐘之清者，意即所生之音不得高於或等於黃鐘半律，「過」與「及」字異而義同，非有脫字也。今不改。

三００一頁一六行而生十一律者也「十一」汲本、殿本作「十二」。集解引盧文弨說，謂通鑒注引「十二」作「十一」。今按：作「十二」者鬥，參閱下條校記自明。

三００一頁一六行是故十二律之得十七萬七千一百四十七按：「十二律之」語意不明，疑有脫鬥。依文當作「十一三之」，蓋以三自乘十一次，所得之數為十七萬七千一百四十七也。

三００二頁二行*(數)**[得]*萬九千六百八十三為法據集解引盧文弨說改。

三００二頁二行*[於]*律為寸集解引盧文弨說，謂「律」上脫「於」字，算術有。今據補。

三００二頁四行以為黃鐘之管按：集解引盧文弨說，謂前志「管」作「宮」。

三００二頁五行比黃鐘之音按：集解引盧文弨說，謂前志「音」作「宮」。

三００二頁一一行故滋萌於子按：王先謙謂前志「滋」作「孳」。

三００二頁一一行振羨於辰前志「羨」作「美」。按：王念孫謂「美」當為「羨」，字之鬥也。

三００二頁一一行昧曖於未按：王先謙謂前志「曖」作「薆」。

三００二頁一二行大成於丁按：集解引盧文弨說，謂前志「成」作「盛」。

三００二頁一二行豐茂於戊按：王先謙謂前志「茂」作「楙」。

三００二頁一三行而變化之情則可見矣按：王先謙謂前志無「則」字。

三００三頁一行色育集解引盧文弨說，謂「色」隋志及律呂新書俱作「包」，當是也。算術、禮記正義並作「色」。

三００三頁二行下生謙待按：隋志「謙待」作「謙侍」。下同。

三００三頁六行律八寸八分小分七大強集解引惠棟說，謂「七大強」一作「八弱」。今按：禮記正義作「小分八弱」。又按：集解引盧文弨說，謂「大」當作「太」。

三００三頁一０行分動集解引惠棟說，謂「動」一作「勳」。今按：隋志作「動」。下同。

三００三頁一三行質末集解引盧文弨說，謂隋志﹑禮運正義「末」作「未」。按：殿本作「未」。下同。

三００三頁一四行形晉按：隋志「形」作「刑」。下同。

三００三頁一五行小分二*[半]*強集解引盧文弨說，謂算術「強」上有「半」字，是。今據補。

三００四頁五行下生解形按：隋志「解形」作「解刑」。下同。

三００四頁七行凌陰按：集解引盧文弨說，謂隋志﹑正義「凌」俱作「陵」。

三００四頁八行族嘉按：隋志作「佚喜」。下同。

三００五頁一一行下生未卯按：隋志「未卯」作「未卬」。

三００五頁一三行十四萬九千一百五十*(五)**[六]*集解引盧文弨說，謂「五十五」算術作「五十六」，是。今據改。

三００五頁一四行下生夷汗按：隋志「夷汗」作「夷污」。下同。又按：「夷」原斗「無」，逕改正。

三００五頁一五行七尺五寸萬五千三百*(二)**[三]*十五按：各本並作「二十五」，今據算理改。

三００六頁五行下生閉掩按：隋志「閉掩」作「閉奄」。下同。

三００六頁六行小分九微*(弱)**[強]*按：集解引盧文弨說，謂算術作「微強」，是。今據改。

三００六頁八行內負按：隋志「負」作「貞」。下同。

三００七頁一行十三萬九千六百七十*[四]*集解引錢大昕說，謂當作「七十四」，脫「四」字。又引盧文弨說，謂算術有「四」字。今據補。

三００七頁二行下生分烏按：隋志「分烏」作「分焉」。下同。

三００七頁一０行形始按：隋志「形」作「刑」。

三００七頁一五行小分三*(大)**[半]*強集解引盧文弨說，謂算術作「半強」，是。今據改。

三００八頁九行小分八*[微]*強集解引盧文弨說，謂算術作「微強」，是。今據補。

三００九頁二行*(下)**[不]*生集解引錢大昕說，謂十二律之變窮於南事，安得雲下生乎？疑「下」為「不」字之鬥。又引盧文弨說，謂「下生」當作「不生」。今據改。

三００九頁三行六尺三寸一千五百*(三)**[一]*十一按：各本作「三十一」，今據算理改。

三００九頁六行小分三*(大)**[半]*強集解引盧文弨說，謂算術作「半強」，是。今據改。

三００九頁七行十二萬一千八*(百一)*十九集解引錢大昕說，謂當云「一千八十九」。又引盧文弨說，謂「百一」二字誤衍，算術無。今據刪。

三０一０頁九行小分四*[微]*弱集解引盧文弨說，謂算術作「微弱」，是。今據補。

三０一一頁四行十*(一)*萬九千一百三集解引錢大昕說，謂當云「十萬」。又引盧文弨說，謂「十」下「一」字衍，算術無。今據刪。

三０一一頁一０行十萬六千一百八十*(八)**[七]*集解引錢大昕說，謂當云「八十七」。又引盧文弨說，謂「八」鬥，算術「七」。今據改。

三０一一頁一二行小分九半強集解引盧文弨說，謂算術無「半」字，當作「少強」。今按：依算理當作「半弱」。

三０一一頁一二行五尺三寸萬八千六百*(八)**[七]*十一按：各本作「八十一」，今據算理改。

三０一二頁三行五尺三寸四千三百*(七)**[六]*十一按：各本作「七十一」，今據算理改。

三０一二頁六行小分六*(少)*強集解引盧文弨說，謂算術作「微強」，案止當作「強」。今據刪。

三０一二頁一二行五尺一寸四千*(八十)**[一百]*七按：各本作「四千八十七」，今據算理改。

三０一三頁一二行小分九*(微)**[半]*強集解引盧文弨說，謂算術作「半強」，是。今據改。

三０一四頁一行九萬三千一百一十*(七)**[六]*集解引錢大昕說，謂當作「一十六」。又引盧文弨說，謂算術作「六」。今據改。

三０一四頁一三行列以物氣集解引惠棟說，謂晉志「物」作「效」。今按：作「效」似合。

三０一四頁一四行然弦以緩急清濁集解引張文虎說，謂「弦以」之「以」疑當作「之」，或「緩怎」下脫「為」字。

三０一五頁一行泠道縣按：「泠」原斗「冷」，逕改正。

三０一五頁三行故待詔嚴崇按：晉﹑宋志「崇」並作「嵩」，魏志亦作「嵩」。集解引錢大昕說，謂古文崇嵩通，漢武帝改嵩高山為「崇高」。

三０一五頁五行方為能傳崇學耳「方」原斗「力」，逕改正。按：晉﹑宋志並作「乃」。

三０一五頁八行音不可書以*(時)**[曉]*人王先謙謂晉志作「音不可書以曉」，宋志作「音不可以書曉」，蓋「書以」誤倒，明「時」字誤。按：王氏以「曉」字為句，「人」字連下讀。今依晉志改「時」為「曉」，而以「人」字屬上讀。

三０一五頁一二行皆不應*(日)**[月]*律據汲本﹑殿本改。

三０一五頁一二行乃能順天地按：汲本﹑殿本「順」作「感」。

三０一五頁一五行可順上天之明*(待)**[時]*隋書音樂志下引「待」作「時」。今據改。

三０一六頁二行皆所以紀鬥氣按：「斗」字疑有誤，或當作「卦」。

三０一六頁四行權土*(灰)**[炭]*集解引惠棟說，謂晉灼引蔡邕律歷記作「土炭」，漢書律歷志亦云「懸土炭」。今據改，下同。

三０一六頁四行*(放)**[效]*陰陽集解引惠棟說，謂「放」一作「效」，晉志作「效」。今據改。

三０一六頁八行氣至者灰*(去)**[動]*集解引錢大昭說，謂閩本作「動」。王先謙謂殿本作「動」，晉志作「去」。今按：下云「其為氣所動者其灰散」，則作「去」者非，今據改。

三０一七頁一行*[孔]*徑三分據御覽十六補。

三０一七頁一行其餘皆*(補)**[漸]*短集解引惠棟說，謂李氏本「補」作「漸」。

 呂氏春秋曰：「黃帝師大橈。」博物記曰：「容成氏造歷，黃帝臣也。」月令章句：「大橈探五行之情，占斗綱所建，於是始作甲乙以名日，謂之幹，作子丑以名月，謂之枝，枝幹相配，以成六旬。」
 博物記曰：「隸首，黃帝之臣。」一說，隸首，善筭者也。
 表即晷景。
 說苑曰：「以粟生之，十粟為一分，十分為一寸，十寸為一尺，十尺為一丈。」
 說苑曰：「千二百粟為一籥，十籥為一合，十合為一升，十升為一斗，十斗為一斛。」
 說苑曰：「十粟重一圭，十圭重一銖，二十四銖重一兩，十六兩重一斤，三十斤重一鈞，四鈞重一石。」
 前志曰：「夫推歷生律，制器規圓矩方，權重衡平，準繩嘉量，探賾索隱，鉤深致遠，莫不用焉。度長短者不失毫釐，量多少者不失圭撮，權輕重者不失黍累。紀於一，協於十，長於百，大於千，廣於萬。」
 月令章句曰：「以姑洗為角，南呂為羽，則微濁也。」
 月令章句曰：「律，率也，聲之管也。上古聖人本陰陽，別風聲，審清濁，而不可以文載口傳也。於是始鑄金作鐘，以主十二月之聲，然後以效升降之氣。鐘難分別，乃截竹為管，謂之律。律者，清濁之率法也。聲之清濁，以長短為制。」
 鄭玄曰：「宮數八十一，黃鐘長九寸，九九八十一也。三分宮去一生徵，徵數五十四，林鐘長六寸，六九五十四也。三分徵益一生商，商數七十二，太蔟長八寸，八九七十二也。三分商去一生羽，羽數四十八，南呂長五寸三分寸之一，五九四十五又三分寸之一，為四十八也。三分羽益一生角，角數六十四，姑洗長七寸九分寸之一，七九六十三又九分寸之一，為六十四也。三分角去一生變宮，三分變宮益一生變徵。自此已後，則隨月而變，所謂『還相為宮。』」
 前書曰：「黃帝使伶倫，自大夏之西，崑崙之陰，取竹之嶰谷生，其竅厚均者，斷兩節閒而吹之，以為黃鐘之管。制十二筩以聽鳳之鳴，其雄鳴為六，雌鳴亦六，比黃鐘之音，而皆可以生之，是為律本。至治之世，天地之氣合以生風。天地之風氣正，十二律乃定。」
 前書曰：「太極元氣，函含三為一。極，中也。元，始也。行於十二辰，始動於子。參之於丑，得三。又參之於寅，得九。又參之於卯，得二十七。又參之於辰，得八十一。又參之於巳，得二百四十三。又參之於午，得七百二十九。 又參之於未，得二千一百八十七。又參之於申，得六千五百六十一。又參之於酉，得萬九千六百八十三。又參之於戌，得五萬九千四十九。又參之於亥，得十七萬七千一百四十七。此陰陽合德，氣鐘於子，化生萬物者也。故滋萌於子，紐牙於丑，引達於寅，冒茆於卯，振羨於辰，巳盛於巳，咢佈於午，昧曖於未，申堅於申，留孰於酉，畢入於戌，該閡於亥，出甲於甲，奮軋於乙，明炳於丙，大成於丁，豐茂於戊，理紀於己，斂更於庚，悉新於辛，懷任於壬，陳揆於癸。 故陰陽之施化，萬物之終始，既類旅於律呂，又經歷於日辰，而變化之情則可見矣。」
 前書注曰：「章帝時，零陵文學奚景於泠道縣舜祠下得白玉琯管。古以玉為琯。」
 薛瑩書曰，上以太常樂丞鮑鄴等上樂事，下車騎將軍馬防。防奏言：「建初二年七月，鄴上言：『王者飲食，必道須四時五味，故有食舉之樂，所以順天地，養神明，求福應也。移風易俗，莫善於樂。樂者天地之和，不可久廢。今官樂但有太蔟，皆不應月律。可作十二月均，各應其月氣，乃能順天地，和氣宜應。明帝始令靈台六律候，而未設其門。樂經曰十二月行之，所以宣氣豐物也。月開斗建之門，而奏歌其律。誠宜施行。願與待詔嚴崇及能作樂器者共作治，考工給所當。』詔下太常。太常上言：『作樂器直錢百四十六萬，請太僕作成上。』奏寢。今明詔下臣防，臣輒問鄴及待詔知音律者，皆言聖人作樂，所以宣氣致和，順陰陽也。臣愚以為可順上天之明待，因歲首令正，發太蔟之律，奏雅頌之音，以立太平，以迎和氣。其條貫甚備。」詔書以防言下三公。
 淮南子曰：「水勝故夏至濕，火勝故冬至燥。燥故灰輕，濕故灰重。」
 易緯曰：「冬至人主不出宮，寢兵，從樂五日，擊黃鐘之磬。公卿大夫列士之意得，則陰陽之晷如度數。夏至之日，如冬至之禮。冬至之日，樹八尺之表，日中視其晷。晷如度者其歲美，人民和順。晷不如度者則歲惡，人民多斗言，政令為之不平。晷進則水，晷退則旱。進一尺則日食，退一尺則月食。月食則正臣下之行，日食則正人主之道。」
 葭莩出河內。
 月令章句曰：「古之為鐘律者，以耳齊其聲。後不能，則假數以正其度，度數正則音亦正矣。鐘以斤兩尺寸中所容受升斗之數為法，律亦以寸分長短為度。故曰黃鐘之管長九寸，徑三分，圍九分，其餘皆補短，雖大小圍數無增減。以度量者可以文載口傳，與觿共知，然不如耳決之明也。」


Chinese text: This work was published before January 1, 1923, and is in the
public domain worldwide because the author died at least 100 years ago.
