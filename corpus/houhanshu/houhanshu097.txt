南蠻
昔高辛氏有犬戎之寇，帝患其侵暴，而征伐不克。乃訪募天下，有能得犬戎之將吳將軍頭者，購黄金千镒，邑萬家，又妻以少女。時帝有畜狗，其毛五采，名曰槃瓠。下令之后，槃瓠遂衔人頭造阙下，群臣怪而診之，乃吳將軍首也。帝大喜，而計槃瓠不可妻之以女，又無封爵之道，議欲有報而未知所宜。女聞之，以為帝皇下令，不可違信，因請行。帝不得已，乃以女配槃瓠。槃瓠得女，負而走入南山，止石室中。所處險絕，人迹不至。于是女解去衣裳，為僕鉴之結，着獨力之衣。帝悲思之，遣使尋求，輒遇風雨震晦，使者不得進。经三年，生子一十二人，六男六女。槃瓠死后，因自相夫妻。織績木皮，染以草實，好五色衣服。制裁皆有尾形。其母后歸，以状白帝，于是使迎致諸子。衣裳班兰，語言侏離，好入山壑，不乐平曠。帝顺其意，賜以名山廣澤。其后滋蔓，号曰蠻夷。外痴内黠，安土重旧。以先父有功，母帝之女，田作贾贩，無关梁符传、租税之赋。有邑君长，皆賜印绶，冠用獭皮。名渠帅曰精夫，相呼為姎徒。今长沙武陵蠻是也。

其在唐、虞，与之要質，故曰要服。夏、商之時，漸為边患。逮于周世，党众弥盛。宣王中興，乃命方叔南伐蠻方，詩人所謂“蠻荆来威”者也。又曰：“蠢尔蠻荆，大邦為仇。”明其党众繁多，是以抗敌諸夏也。

平王东迁，蠻遂侵暴上國。晉文侯輔政，乃率蔡共侯擊破之。至楚武王時，蠻与罗子共败楚師，殺其將屈瑕。庄王初立，民饥兵弱，復為所寇。楚師既振。然后乃服，自是遂屬于楚。鄢陵之役，蠻与恭王合兵擊晉。及吳起相悼王，南并蠻越，遂有洞庭、苍梧。秦昭王使白起伐楚，略取蠻夷，始置黔中郡。漢興，改為武陵。岁令大人輸布一匹，小口二丈，是謂賨布。雖時為寇盗，而不足為郡國患。

光武中興，武陵蠻夷特盛。建武二十三年，精夫相单程等据其險隘，大寇郡縣。遣武威將軍劉尚发南郡、长沙、武陵兵萬余人，乘船溯沅水，入武谿擊之。尚轻敌入險，山深水疾，舟船不得上。蠻氏知尚粮少入遠，又不晓道径，遂屯聚守險。尚食尽引还，蠻缘路徼戰，尚軍大败，悉為所没。二十四年，相单程等下攻临沅，遣谒者李嵩、中山太守馬成擊之，不能克。明年春，遣伏波將軍馬援、中郎將劉匡、馬武、孫永等，將兵至临沅，擊破之。单程等饥困乞降，会援病卒，谒者宗均听悉受降。為置吏司，群蠻遂平。

肃宗建初元年，武陵澧中蠻陳从等反叛，入零阳蠻界。其冬，零阳蠻五里精夫為郡擊破从，从等皆降。三年冬，溇中蠻覃兒健等復反，攻烧零阳、作唐、孱陵界中。明年春，发荆州七郡及汝南、颍川弛刑徒吏士五千余人，拒守零阳，募充中五里蠻精夫不叛者四千人，擊澧中贼。五年春，覃兒健等請降，不許。郡因進兵，与戰于宏下，大破之，斬兒健首，余皆弃营走还溇中，復遣乞降，乃受之。于是罢武陵屯兵，赏賜各有差。

和帝永元四年冬，溇中、澧中蠻潭戎等反，燔烧邮亭，殺略吏民，郡兵擊破降之。安帝元初二年，澧中蠻以郡縣徭税失平，怀怨恨，遂結充中諸种二千余人，攻城殺长吏。州郡募五里蠻六亭兵追擊破之，皆散降。賜五里、六亭渠帅金帛各有差。明年秋，溇中、澧中蠻四千人并為盗贼。又零陵蠻羊孫、陳汤等千余人，著赤帻，称將軍，烧官寺，抄掠百姓。州郡募善蠻討平之。

顺帝永和元年，武陵太守上書，以蠻夷率服，可比漢人，增其租赋。議者皆以為可。尚書令虞诩獨奏曰：“自古圣王，不臣异俗，非德不能及，威不能加，知其兽心贪婪，难率以礼。是故羁縻而绶抚之，附則受而不逆，叛則弃而不追。先帝旧典，贡税多少，所由来久矣。今猥增之，必有怨叛。計其所得，不偿所费，必有后悔。”帝不从。其冬、澧中、溇中蠻果争贡布非旧约，遂殺乡吏，舉种反叛。明年春，蠻二萬人围充城，八千人寇夷道。遣武陵太守李進討破之，斬首數百級，余皆降服。進乃简选良吏，得其情和。在郡九年，梁太后临朝，下詔增進秩二千石，賜钱二十萬。桓帝元嘉元年秋，武陵蠻詹山等四千余人反叛，拘执縣令，屯結深山。至永興元年，太守应奉以恩信招誘，皆悉降散。

永寿三年十一月，长沙蠻反叛，屯益阳。至延熹三年秋，遂抄掠郡界，众至萬余人，殺伤长吏。又零陵蠻入长沙。冬，武陵蠻六千余人寇江陵，荆州刺史劉度、谒者馬睦、南郡太守李肃皆奔走。肃主簿胡爽扣馬首谏曰：“蠻夷见郡無儆备，故敢乘間而進。明府為國大臣，連城千里，舉旄鸣鼓，应声十萬，奈何委符守之重，而為逋逃之人乎！”肃拔刃向爽曰：“掾促去！太守今急，何暇此計。”爽抱馬固谏，肃遂殺爽而走。帝聞之，征肃弃市，度、睦减死一等，復爽门闾，拜家一人為郎。于是以右校令度尚為荆州刺史，討长沙贼，平之。又遣车骑將軍冯绲討武陵蠻，并皆降散。軍还，贼復寇桂阳，太守瘳析奔走。武陵蠻亦更攻其郡，太守陳奉率吏人擊破之，斬首三千余級，降者二千余人。至靈帝中平三年，武陵蠻復叛，寇郡界，州郡擊破之。

《礼记》称“南方曰蠻，雕题交阯”。其俗男女同川而浴，故曰交阯。其西有噉人國，生首子輒解而食之，謂之宜弟。味旨，則以遗其君，君喜而赏其父。取妻美，則让其兄。今烏滸人是也。

交阯之南有越裳國。周公居摄六年，制礼作乐，天下和平，越裳以三象重譯而献白雉，曰：“道路悠遠，山川阻深，音使不通，故重譯而朝。”成王以歸周公。公曰：“德不加焉，則君子不飨其質；政不施焉，則君子不臣其人。吾何以获此賜也！”其使請曰：“吾受命吾國之黄耉曰：‘久矣，天之無烈風雷雨，意者中國有圣人乎？有則盍往朝之。’”周公乃歸之于王，称先王之神致，以荐于宗庙。周德既衰，于是稍絕。

及楚子称霸，朝贡百越。秦并天下，威服蠻夷，始开领外，置南海、桂林、象郡。漢興，尉佗自立為南越王，传國五世。至武帝元鼎五年，遂灭之，分置九郡，交阯刺史领焉。其珠崖、儋耳二郡在海洲上，东西千里，南北五百里。其渠帅貴长耳，皆穿而缒之，垂肩三寸。武帝末，珠崖太守会稽孫幸调廣幅布献之，蠻不堪役，遂攻郡殺幸。幸子豹合率善人还，復破之，自领郡事，討擊余党，連年乃平。豹遣使封还印绶，上書言状，制詔即以豹為珠崖太守。威政大行，献命岁至。中國贪其珍赂，漸相侵侮，故率數岁一反。元帝初元三年，遂罢之。凡立郡六十五岁。

逮王莽輔政，元始二年，日南之南黄支國来献犀牛。凡交阯所统，雖置郡縣，而言語各异，重譯乃通。人如禽兽，长幼無别。项髻徒跣，以布贯頭而著之。后颇徙中國罪人，使杂居其間，乃稍知言語，漸见礼化。

光武中興，锡光為交阯，任延守九真，于是教其耕稼，制為冠履，初設媒娉，始知姻娶，建立学校，导之礼義。

建武十二年，九真徼外蠻里張游，率种人慕化内屬，封為歸漢里君。明年，南越徼外蠻夷献白雉、白菟。至十六年，交阯女子徵側及其妹徵贰反，攻郡。徵側者，麊泠縣雒將之女也。嫁為硃珪人詩索妻，甚雄勇。交阯太守苏定以法绳之，側忿，故反。于是九真、日南、合浦蠻里皆应之，凡略六十五城，自立為王。交阯刺史及諸太守仅得自守。光武乃詔长沙、合浦、交阯具车船，修道桥，通障谿，储粮谷。十八年，遣伏波將軍馬援、楼船將軍段志，发长沙、桂阳、零陵、苍梧兵萬余人討之。明年夏四月，援破交阯，斬徵側、徵贰等，余皆降散。進擊九真贼都阳等，破降之。徙其渠帅三百余口于零陵。于是领表悉平。

肃宗元和元年，日南徼外蠻夷究不事人邑豪献生犀、白雉。和帝永元十二年夏四月，日南、象林蠻夷二千余人寇掠百姓，燔烧官寺，郡縣发兵討擊，斬其渠帅，余众乃降。于是置象林將兵长史，以防其患。安帝永初元年，九真徼外夜郎蠻夷舉土内屬，开境千八百四十里。元初二年，苍梧蠻夷反叛。明年，遂招誘郁林、合浦蠻漢數千人攻苍梧郡。邓太后遣侍御史任逴奉詔赦之，贼皆降散。延光元年，九真徼外蠻贡献内屬。三年，日南徼外蠻復来内屬。顺帝永建六年，日南徼外叶调王便遣使贡献，帝賜便金印紫绶。

永和二年，日南、象林徼外蠻夷区怜等數千人攻象林縣，烧城寺，殺长吏。交阯刺史樊演发交阯、九真二郡兵萬余人救之。兵士惮遠役，遂反，攻其府。二郡雖擊破反者，而贼势转盛。会侍御史贾昌使在日南，即与州郡并力討之，不利，遂為所攻。围岁余而兵谷不继，帝以為忧。明年，召公卿百官及四府掾屬，问其方略，皆議遣大將，发荆、杨、兗、豫四萬人赴之。大將軍从事中郎李固驳曰：

若荆、杨無事，发之可也。今二州盗贼槃結不散，武陵、南郡蠻夷未辑，长沙、桂阳數被征发，如復扰动，必更生患。其不可一也。又兗、豫之人卒被征发，遠赴萬里，無有还期，詔書迫促，必致叛亡。其不可二也。南州水土温暑，加有瘴气，致死亡者十必四五。其不可三也。遠涉萬里，士卒疲劳，比至领南，不復堪斗。其不可四也。軍行三十里為程，而去日南九千余里，三百日乃到，計人禀五升，用米六十萬斛，不計將吏驴馬之食，但負甲自致，费便若此。其不可五也。設軍到所在，死亡必众，既不足御敌，当復更发，此為刻割心腹以补四支。其不可六也。九真、日南相去千里，发其吏民，犹尚不堪，何况乃苦四州之卒，以赴萬里之艰哉！其不可七也。前中郎將尹就討益州叛羌，益州谚曰：“虏来尚可，尹来殺我。”后就征还，以兵付刺史張乔。乔因其將吏，旬月之間，破殄寇虏。此发將無益之效，州郡可任之验也。宜更选有勇略仁惠任將帅者，以為刺史、太守，悉使共住交阯。今日南兵单無谷，守既不足，戰又不能。可一切徙其吏民，北依交阯，事静之后，又命歸本。还募蠻夷，使自相攻，转輸金帛，以為其資。有能反間致頭首者，許以封侯列士之赏。故并州刺史长沙祝良，性多勇决，又南阳張乔，前在益州有破虏之功，皆可任用。昔太宗就加魏尚為云中守，哀帝即拜龚舍為太山太守。宜即拜良等，便道之官。

四府悉从固議，即拜祝良為九真太守，張乔為交阯刺史。乔至，开示慰誘，并皆降散。良到九真，单车入贼中，設方略，招以威信，降者數萬人，皆為良筑起府寺。由是岭外復平。

建康元年，日南蠻夷千余人復攻烧縣邑，遂扇动九真，与相連結。交阯刺史九江夏方开恩招誘，贼皆降服。時梁太后临朝，美方之功，迁為桂阳太守。桓帝永寿二年，居風令贪暴無度，縣人硃达等及蠻夷相聚，攻殺縣令，众至四五千人，進攻九真，九真太守式戰死。詔賜钱六十萬，拜子二人為郎。遣九真都尉魏朗討破之，斬首二千級，渠帅犹屯据日南，众转强盛。延熹三年，詔復拜夏方為交阯刺史。方威惠素著，日南宿贼聞之，二萬余人相率诣方降。靈帝建宁三年，郁林太守谷永以恩信招降烏滸人十余萬内屬，皆受冠带，开置七縣。熹平二年冬十二月，日南徼外國重譯贡献。光和元年，交阯、合浦烏滸蠻反叛，招誘九真、日南，合數萬人，攻没郡縣。四年，刺史硃俊擊破之。六年，日南徼外國復来贡献。

巴郡南郡蠻，本有五姓：巴氏、樊氏、瞫氏，相氏，郑氏。皆出于武落钟離山。其山有赤黑二穴，巴氏之子生于赤穴，四姓之子皆生黑穴。未有君长，俱事鬼神，乃共掷剑于石穴，约能中者，奉以為君。巴氏子务相乃獨中之，众皆叹。又令各乘土船，约能浮者，当以為君。余姓悉沉，唯务相獨浮。因共立之，是為廪君。乃乘土船，从夷水至鹽阳。鹽水有神女，謂廪君曰：“此地廣大，鱼鹽所出，愿留共居。”廪君不許。鹽神暮輒来取宿，旦即化為虫，与諸虫群飞，掩蔽日光，天地晦冥。积十余日，廪君伺其便，因射殺之，天乃开明。廪君于是君乎夷城，四姓皆臣之。廪君死，魂魄世為白虎。巴氏以虎饮人血，遂以人祠焉。

及秦惠王并巴中，以巴氏以蠻夷君长，世尚秦女，其民爵比不更，有罪得以爵除。其君长岁出赋二千一十六钱，三岁一出義赋千八百钱。其民户出幏布八丈二尺，鸡羽三十鍭。漢興，南郡太守靳强請一依秦時故事。

至建武二十三年，南郡潳山蠻雷迁等始反叛，寇掠百姓，遣武威將軍劉尚將萬余人討破之，徙其种人七千余口置江夏界中，今沔中蠻是也。和帝永元十三年，巫蠻許圣等以郡收税不均，怀怨恨，遂屯聚反叛。明年夏，遣使者督荆州諸郡兵萬余人討之。圣等依凭阻隘，久不破。諸軍乃分道并進，或自巴郡、鱼復數路攻之，蠻乃散走，斬其渠帅。乘胜追之，大破圣等。圣等乞降，復悉徙置江夏。靈帝建宁二年，江夏蠻叛，州郡討平之。光和三年，江夏蠻復反，与庐江贼黄穰相連結，十余萬人，攻没四縣，寇患累年。庐江太守陆康討破之，余悉降散。

板楯蠻夷者，秦昭襄王時，有一白虎，常从群虎數游秦、蜀、巴、漢之境，伤害千余人。昭王乃重募國中有能殺虎者，赏邑萬家，金百镒。時，有巴郡阆中夷人，能作白竹之弩，乃登楼射殺白虎。昭王嘉之，而以其夷人，不欲加封，乃刻石盟要，復夷人顷田不租，十妻不算，伤人者论，殺人者得以BD77钱赎死。盟曰：“秦犯夷，輸黄龍一双；夷犯秦，輸清酒一钟。”夷人安之。

至高祖為漢王，发夷人还伐三秦。秦地既定，乃遣还巴中，復其渠帅罗、朴、督、鄂、度、夕、龚七姓，不輸租赋，余户乃岁入賨钱，口四十。世号為板楯蠻珍。阆中有渝水，其人多居水左右，天性劲勇，初為漢前锋，數陷陳。俗喜歌舞，高祖观之，曰：“此武王伐纣之歌也。”乃命乐人习之，所謂《巴渝舞》也。遂世世服从。

至于中興，郡守常率以征伐。桓帝之世，板楯數反，太守蜀郡趙温以恩信降服之。靈帝光和二年，巴郡板楯復叛，寇掠三蜀及漢中諸郡。靈帝遣御史中丞萧瑗督益州兵討之，連年不能克。帝欲大发兵，乃问益州計吏，考以征討方略。漢中上計程包对曰：“板楯七姓，射殺白虎，立功先世，復為義人。 其人勇猛，善于兵戰。昔永初中，羌入漢川，郡縣破坏，得板楯救之，羌死败殆尽，故号為神兵。羌人畏忌，传語种辈，勿復南行。至建和二年，羌復大入，實赖板楯連摧破之。前车骑將軍冯绲，南征武陵，雖受丹阳精兵之锐，亦倚板楯以成其功。近益州郡亂，太守李颙，亦以板楯討而平之。忠功如此，本無恶心。长吏乡亭，更赋至重，僕役B258楚，过于奴虏，亦有嫁妻賣子，或乃至自刭割。雖陳冤州郡，而牧守不為通理。阙庭悠遠，不能自聞。含怨呼天，叩心穷谷。愁苦赋役，困罹酷刑。故邑落相聚，以致叛戾。非有谋主僭号，以图不轨。今但选明能牧守，自然安集，不烦征伐也。”帝从其言，遣太守曹谦宣詔赦之，即皆降服。至中平五年，巴郡黄巾贼起，板楯蠻夷因此復叛，寇掠城邑，遣西園上軍别部司馬趙瑾討平之。

西南夷
西南夷者，在蜀郡徼外。有夜郎國，东接交阯，西有滇國，北有邛都國，各立君长。其人皆椎結左衽，邑聚而居，能耕田。其外又有巂、昆明諸落，西极同師，东北至叶榆，地方數千里。無君长，辫发，隨畜迁徙無常。自巂东北有莋都國，东北有冉駹國，或土著，或隨畜迁徙。自冉駹东北有白馬國，氐种是也。此三國亦有君长。

夜郎者，初有女子浣于遁水，有三节大竹流入足間，聞其中有号声，剖竹视之，得一男兒，歸而养之。及长，有才武，自立為夜郎侯，以竹為姓。武帝元鼎六年，平南夷，為牂柯郡，夜郎侯迎降，天子賜其王印绶。后遂殺之。夷獠咸以竹王非血气所生，甚重之，求為立后。牂柯太守吳霸以聞，天子乃封其三子為侯。死，配食其父。今夜郎縣有竹王三郎神是也。

初，楚顷襄王時，遣將庄豪从沅水伐夜郎，軍至且兰，椓船于岸而步戰。既灭夜郎，因留王滇池。以且兰有椓船牂柯處，乃改其名為牂柯。牂柯地多雨潦，俗好巫鬼禁忌，寡畜生，又無蚕桑，故其郡最贫。句町縣有E8E6桹木，可以為面，百姓資之。公孫述時，大姓龍、傅、尹、董氏，与郡功曹谢暹保境為漢，乃遣使从番禺江奉贡。光武嘉之，并加褒赏。桓帝時，郡人尹珍自以生于荒裔，不知礼義，乃从汝南許慎、应奉受经書图纬，学成，还乡里教授，于是南域始有学焉。珍官至荆州刺史。

滇王者，庄蹻之后也。元封二年，武帝平之，以其地為益州郡，割牂柯、越巂各數縣配之。后數年，復并昆明地，皆以屬之此郡。有池，周回二百余里，水源深廣，而末更浅狭，有似倒流，故謂之滇池。河土平敞，多出鹦鹉、孔雀，有鹽池田渔之饶，金銀畜产之富。人俗豪忲。居官者皆富及累世。

及王莽政亂，益州郡夷栋蚕、若豆等起兵殺郡守，越巂姑復夷人大牟亦皆叛，殺略吏人。莽遣宁始將軍廉丹，发巴蜀吏人及转兵谷卒徙十余萬擊之。吏士饥疫，連年不能克而还。以廣漢文齐為太守，造起陂池，开通溉灌，垦田二千余顷。率厉兵馬，修障塞，降集群夷，甚得其和。及公孫述据益土，齐固守拒險，述拘其妻子，許以封侯，齐遂不降。聞光武即位，乃間道遣使自聞。蜀平，征為镇遠將軍，封成義侯。于道卒，詔為起祠堂，郡人立庙祀之。

建武十八年，夷渠帅栋蚕与姑復、楪榆、梇栋、連然、滇池、建伶、昆明諸种反叛，殺长吏。益州太守繁胜与戰而败，退保硃提。十九年，遣武威將軍劉尚等发廣漢、犍為、蜀郡人及硃提夷，合萬三千人擊之。尚軍遂度泸水，入益州界。群夷聞大兵至，皆弃垒奔走，尚获其赢弱、谷、畜。二十年，進兵与栋蚕等連戰數月，皆破之。明年正月，追至不韦，斬栋蚕帅，凡首虏七千余人，得生口五千七百人，馬三千匹，牛羊三萬余頭，諸夷悉平。

肃宗元和中，蜀郡王追為太守，政化尤异。有神馬四匹出滇池河中，甘露降，白烏见，始興起学校，漸迁其俗。靈帝熹平五年，諸夷反叛，执太守雍陟。遣御史中丞硃龟討之，不能克。朝議以為郡在边外，蠻夷喜叛，劳師遠役，不如弃之。太尉椽巴郡李颙建策討伐，乃拜颙益州太守，与刺史庞芝发板楯蠻擊破平之。还，得雍陟。颙卒后，夷人復叛，以廣漢景毅為太守，討定之。毅初到郡，米斛萬钱，漸以仁恩，少年間，米至數十云。

哀牢夷者，其先有妇人名沙壹，居于牢山。尝捕鱼水中，触沉木若有感，因怀妊，十月，产子男十人。反沉木化為龍，出水上。沙壹忽聞龍語曰：“若為我生子，今悉何在？”九子见龍惊走，獨小子不能去，背龍而坐，龍因舐之。其母鸟語，謂背為九，謂坐為隆，因名子曰九隆。及后长大，諸兄以力隆能為父所舐而黠，遂共推以為王。后牢山下有一夫一妇，復生十女子，九隆兄弟皆聚以為妻，后漸相滋长。种人皆刻画其身，象龍文，衣皆着尾。九隆死，世世相继。乃分置小王，往往邑居，散在溪谷。絕域荒外，山川阻深，生人以来，未尝交通中國。

建武二十三年，其王贤栗遣兵乘箄船，南下江、漢，擊附塞夷鹿茤，鹿茤人弱，為所擒获。于是震雷疾雨，南風飘起，水為逆流，翻涌二百余里，箄船沉没，哀牢之众，溺死數千人。贤栗復遣其六王將萬人以攻鹿茤，鹿茤王与戰，殺其六王。哀牢耆老共埋六王，夜虎復出其尸而食之，余众惊怖引去。贤栗惶恐，謂其耆老曰：“我曹入边塞，自古有之，今攻鹿茤，輒被天诛，中國其有圣帝乎？天祐助之，何其明也！”二十七年，贤栗等遂率种人户二千七百七十，口萬七千六百五十九，诣越巂太守郑鸿降，求内屬，光武封贤栗等為君长。自是岁来朝贡。

永平十二年，哀牢王柳貌遣子率种人内屬，其种邑王者七十七人，户五萬一千八百九十，口五十五萬三千七百一十一。西南去洛阳七千里，显宗以其地置哀牢、博南二縣，割益州郡西部都尉所领六縣，合為永昌郡。始通博南山，度兰仓水。行者苦之。歌曰：“漢德廣，开不宾。度博南，越兰津。度兰仓，為它人。”

哀牢人皆穿鼻儋耳，其渠帅自謂王者，耳皆下肩三寸，庶人則至肩而已。土地沃美，宜五谷、蚕桑。知染采文绣，罽毲帛叠，兰干细布，織成文章如绫锦。有梧桐木华，績以為布，幅廣五尺，洁白不受垢污。先以覆亡人，然后服之。其竹节相去一丈，名曰濮竹。出铜、铁、铅、锡、金、銀、光珠、虎魄、水精、琉璃、轲虫、蚌珠、孔雀、翡翠、犀、象、猩猩、貊兽。云南縣有神鹿两頭，能食毒草。

先是，西部都尉廣漢郑纯，為政清洁，化行夷貊，君长感慕，皆献土珍，颂德美。天子嘉之。即以為永昌太守。纯与哀牢夷人约，邑豪岁輸布贯頭衣二领，鹽一斛，以為常赋，夷俗安之。纯自為都尉、太守，十年卒官。建初元年，哀牢王类牢与守令忿争，遂殺守令而反叛，攻巂唐城。太守王尋奔楪榆。哀牢三千余人攻博南，燔烧民舍。肃宗募发越巂、益州、永昌夷漢九千人討之。明年春，邪龍縣昆明夷卤承等应募，率种人与諸郡兵擊类牢于博南，大破斬之。传首洛阳，賜卤承帛萬匹，封為破虏傍邑侯。

永元六年，郡徼外敦忍乙王莫延慕，遣使譯献犀牛、大象。九年，徼外蠻及掸國王雍由调遣重譯奉國珍寶，和帝賜金印紫绶，小君长皆加印绶、钱帛。

永初元年，徼外焦侥种夷陆类等三千余口舉种内附，献象牙、水牛、封牛。永宁元年，掸國王雍由调復遣使者诣阙朝贺，献乐及幻人，能变化吐火，自支解，易牛馬頭。又善跳丸，數乃至千。自言我海西人。海西即大秦也，掸國西南通大秦。明年元会，安帝作乐于庭，封雍由调為漢大都尉，賜印绶、金銀、彩缯各有差也。

邛都夷者，武帝所开，以為邛都縣。無几而地陷為污澤，因名為邛池，南人以為邛河。后復反叛。元鼎六年，漢兵自越巂水伐之，以為越巂郡。其土地平原，有稻田。青蛉縣禺同山有碧鸡金馬，光景時時出见。俗多游荡而喜讴歌，略与牂柯相类。豪帅放纵，难得制御。

王莽時，郡守枚根调邛人长貴，以為軍候。更始二年，长貴率种人攻殺枚根，自立為邛穀王。领太守事。又降于公孫述。述败，光武封长貴為邛穀王。建武十四年，长貴遣使上三年計，天子即授越巂太守印绶。十九年，武威將軍劉尚擊益州夷，路由越巂。长貴聞之，疑尚既定南边，威法必行，己不得自放纵，即聚兵起营台，招呼諸君长，多酿毒酒，欲先以劳軍，因袭擊尚。尚知其谋，即分兵先据邛都，遂掩长貴诛之，徙其家屬于成都。

永平元年，姑復夷復叛，益州刺史发兵討破之，斬其渠帅，传首京師。后太守巴郡張翕，政化清平，得夷人和。在郡十七年，卒，夷人爱慕，如丧父母。苏祈叟二百余人，赍牛、羊送丧，至翕本縣安漢，起坟祭祀。詔書嘉美，為立祠堂。

安帝元初三年，郡徼外夷大羊等八种，户三萬一千，口十六萬七千六百二十，慕義内屬。時郡縣赋敛烦數，五年，卷夷大牛种封離等反畔，殺遂久令。明年，永昌、益州及蜀郡夷皆叛应之，众遂十余萬，破坏二十余縣，殺长吏，燔烧邑郭，剽略百姓，骸骨委积，千里無人。詔益州刺史張乔选堪能从事討之。乔乃遣从事杨竦將兵至CF3D榆擊之，贼盛未敢進，先以詔書告示三郡，密征求武士，重其購赏。乃進軍与封離等戰，大破之，斬首三萬余級，获生口千五百人，資财四千余萬，悉以赏軍士。封離等惶怖，斬其同谋渠帅，诣竦乞降，竦厚加慰纳。其余三十六种皆来降附。竦因奏长吏奸猾、侵犯蠻夷者九十人，皆减死。州中论功未及上，会竦病创卒，張乔深痛惜之，乃刻石勒铭，图画其像。天子以張翕有遗爱，乃拜其子湍為太守。夷人欢喜，奉迎道路。曰：“郎君儀貌类我府君。”后湍颇失其心，有欲叛者，諸夷耆老相晓語曰：“当為先府君故。”遂以得安。后顺、桓間，廣漢冯颢為太守，政化尤多异迹云。

莋都夷者，武帝所开，以為莋都縣。其人皆被发左衽，言語多好譬类，居處略与汶山夷同。土出长年神药，仙人山图所居焉。元鼎六年，以為沈黎郡。至夭漢四年，并蜀為西部，置两都尉：一居旄牛，主徼外夷；一居青衣，主漢人。

永平中，益州刺史梁國硃輔，好立功名，慷慨有大略。在州數岁，宣示漢德，威怀遠夷。自汶山以西，前世所不至，正朔所未加。白狼、槃木、唐菆等百余國，户百三十余萬，口六百萬以上，舉种奉贡，种為臣僕。輔上疏曰：“臣聞《詩》云：‘彼徂者岐，有夷之行。’传曰：‘岐道雖僻，而人不遠。’詩人诵咏，以為符验。今白狼王唐菆等慕化歸義，作詩三章。路经邛来大山零高坂，峭危峻險，百倍岐道。襁負老幼，若歸慈母。遠夷之語，辞意难正。草木异种，鸟兽殊类。有犍為郡掾田恭与之习狎，颇晓其言，臣輒令訊其風俗，譯其辞語。今遣从事史李陵与恭护送诣阙，并上其乐詩。昔在圣帝，舞四夷之乐；今之所上，庶备其一。”帝嘉之，事下史官，錄其歌焉。

《遠夷乐德歌詩》曰：

大漢是治，堤官隗构。与天合意。魏冒逾糟。吏譯平端，罔驿劉脾。不从我来。旁莫支留。聞風向化，征衣隨旅。所见奇异。知唐桑艾。多賜缯布，邪毘纟甚纟甫。甘美酒食。推潭僕遠。昌乐肉飞，拓拒苏便。屈申悉备。局后仍離。蠻夷贫薄，偻让龍洞。無所報嗣。莫支度由。愿主长寿，阳雒僧鳞。子孫昌炽。莫稚角存。

《遠夷慕德歌詩》曰：

蠻夷所處，偻让皮尼。日入之部。且交陵悟。慕義向化，绳动隨旅。歸日出主。路旦拣雒。圣德深恩，圣德渡诺。与人富厚。魏菌度洗。冬多霜雪，综邪流籓。夏多和雨。莋邪尋螺。寒温時适，藐浔沪漓。部人多有。菌补邪推。涉危历險，辟危歸險。不遠萬里。莫受萬柳。去俗歸德，术叠附德。心歸慈母。仍路孳摸。

《遠夷怀德歌》曰：

荒服之外，荒服之儀。土地墝埆。犁籍怜怜。食肉衣皮，阻苏邪犁。不见鹽谷。莫砀粗沐。吏譯传風，罔譯传微。大漢安乐。是漢夜拒。携負歸仁，踪优路仁。触冒險陕。雷折險龍。高山岐峻，伦狼藏幢。缘崖磻石。扶路側禄。木薄发家，息落服淫。百宿到洛。理历髭雒。父子同賜，捕顡菌毘。怀抱匹帛。怀稿匹漏。传告种人，传室呼敕。长愿臣僕。陵阳臣僕。

肃宗初，輔坐事免。是時郡尉府舍皆有雕飾，画山神海靈、奇禽异兽，以眩耀之，夷人益畏惮焉。和帝永元十二年，旄牛徼外白狼、楼薄蠻夷王唐缯等，遂率种人十七萬口，歸義内屬。詔賜金印紫绶，小豪钱帛各有差。

安帝永初元年，蜀郡三襄种夷与徼外污衍种并兵三千余人反叛，攻蚕陵城，殺长吏。二年，青衣道夷邑长令田，与徼外三种夷三十一萬口， 赍黄金、 旄牛毦，舉土内屬。安帝增令田爵号為奉通邑君。延光二年春，旄牛夷叛，攻零关，殺长吏，益州刺史張乔与西部都尉擊破之。于是分置蜀郡屬國都尉，领四縣如太守。桓帝永寿二年，蜀郡夷叛，殺略吏民。延熹二年，蜀郡三襄夷寇蚕陵，殺长吏。四年，犍為屬國夷寇郡界，益州刺史山昱擊破之，斬首千四百級，余皆解散。靈帝時，以蜀郡屬國為漢嘉郡。

冉駹夷者，武帝所开，元鼎六年，以為汶山郡。至地节三年，夷人以立郡赋重，宣帝乃省并蜀郡為北部都尉。其山有六夷七羌九氐，各有部落。其王侯颇知文書，而法严重。貴妇人，党母族。死則烧其尸。土气多寒，在盛夏冰犹不释，故夷人冬則避寒，入蜀為佣，夏則違暑，反其邑。众皆依山居止，累石為室，高者至十余丈，為邛笼。又土地刚卤，不生谷粟麻菽，唯以麦為資，而宜畜牧。有旄牛，無角，一名童牛，肉重千斤，毛可為毦。出名馬。有靈羊，可疗毒。又有食药鹿，鹿鏖有胎者。其肠中粪亦疗毒疾。又有五角羊、麝香、轻毛<曷毛>鸡、牲牲。其人能作旄氈、班罽、青顿、毞毲、羊羧之屬。特多杂药。地有咸土，煮以為鹽。麡羊牛馬，食之皆肥。

其西又有三河、槃于虏，北有黄石、北地、卢水胡，其表乃為徼外。靈帝時，復分蜀郡北部為汶山郡云。

白馬氐者，武帝元鼎六年开，分廣漢西部，合以為武都。土地險阻，有麻田，出名馬、牛、羊、漆、蜜。氐人勇戆抵冒，贪货死利。居于河池，一名仇池，方百顷，四面斗絕。數為边寇，郡縣討之，則依固自守。元封三年，氐人反叛，遣兵破之，分徙酒泉郡。昭帝元凤元年，氐人復叛，遣执金吾馬適建、龍<名页>侯韩增、大鸿胪田廣明，將三輔、太常徒討破之。

及王莽篡亂，氐人亦叛。建武初，氐人悉附陇蜀，及隗嚣灭，其酋豪乃背公孫述降漢，陇西太守馬援上復其王侯君长，賜以印绶。后嚣族人隗茂反，殺武都太守。氐人大豪齐钟留為种类所敬信，威服諸豪，与郡丞孔奋擊茂，破斬之。后亦時為寇盗，郡縣討破之。

評語
论曰：漢氏征伐戎狄，有事边遠，盖亦与王业而终始矣。至于倾没疆垂，丧師败將者，不出時岁，卒能开四夷之境，款殊俗之附。若乃文约之所沾漸，風声之所周流，几將日所出入處也。著自山经、水志者，亦略及焉。雖服叛难常，威澤時曠，及其化行，則缓耳雕脚之伦，兽居鸟語之类，莫不舉种尽落，回面而請吏，陵海越障，累譯以内屬焉。故其錄名中郎、校尉之署，編數都护、部守之曹，动以數百萬計。若乃藏山隐海之靈物，沉沙栖陆之玮寶，莫不呈表怪丽，雕被宫幄焉。又其賨幏火毳、驯禽封兽之赋，軨积于内府；夷歌巴舞、殊音异节之技，列倡于外门。岂柔服之道，必足于斯？然亦云致遠者矣。蠻夷雖附阻岩谷，而类有土居，連涉荆、交之区，布护巴、庸之外，不可量极。然其凶勇狡算，薄于羌狄，故陵暴之害，不能深也。西南之徼，尤為劣焉。故关守永昌，肇自遠離，启土立人，至今成都焉。

赞曰：百蠻蠢居，仞彼方徼。镂体卉衣，凭深阻峭。亦有别夷，屯彼蜀表。参差聚落，纡余岐道。往化既孚，改襟輸寶。俾建永昌，同編亿兆。


Chinese text: This work was published before January 1, 1923, and is in the
public domain worldwide because the author died at least 100 years ago.
