孔子曰：「性相近也，習相遠也。」言嗜惡之本同，而遷染之塗異也。[一]夫刻意則行不肆，牽物則其志流。[二]是以聖人導人理性，裁抑宕佚，慎其所與，節其所偏，雖情品萬區，質文異數，至於陶物振俗，其道一也。[三]叔末澆訛，王道陵缺，[四]而猶假仁以效己，憑義以濟功。舉中於理，則強梁簡氣；片言違正，則□台解情。蓋前哲之遺塵，有足求者。[五]　　注[一]嗜猶好也。惡音烏故反。言人好惡，各有本性，遷染者，由其所習。尚書曰：「唯人生厚，因物有遷。」墨子曰：「墨子見染絲者，泣而歎曰：『染於蒼則蒼，染於黃則黃，故染不可不慎也。非獨染絲然也，國亦有染。湯染於伊尹，故王天下；殷紂染於惡來，故國殘身死，為天下僇。』」注[二]刻意，刻削其意不得自恣也。莊子曰：「刻意尚行，離時異俗。」行音下孟反。肆猶族縱也。牽物謂為物所牽制，則其志流宕忘反也。淮南子曰：「非拘緊牽連於物，而不與推移也。」

注[三]陶謂陶治以成之。管子曰：「夫法之制人，猶陶之於埴，冶之於金也。」

埴音植。

注[四]叔末猶季末也。謂當春秋之時。

注[五]褫猶奪也，音直紙反。□台，賤人也。齊侯伐楚，楚子使與師言曰：「君處北海，寡人南海，唯是風馬牛不相及也，不虞君之涉吾地也。何故？」管仲對曰：「爾貢苞茅不入，王祭不供，無以縮酒，寡人是征。」對曰：「貢之不入，寡君之罪也。」遂使屈完與齊盟於召陵。此強梁褫氣也。又晉呂甥、卻苪將焚公宮而殺晉侯，寺人披請見，公使讓之，且辭曰：「汝為惠公來求殺余，命汝三宿，汝中宿而至。雖君有命，何其速也？」對曰：「臣謂君之入也，其知之矣。

若猶未也，又將及難。君命無二，古之制也。除君之惡，唯力是視，蒲人狄人，余何有焉。今君即位，其無蒲、狄乎？」此為□台解情也。並見左傳。

霸德既衰，狙詐萌起。[一]強者以決勝為雄，弱者以詐劣受屈。至有畫半策而綰萬金，開一說而錫琛瑞。[二]或起徒步而仕執珪，解草衣以升卿相。[三]士之飾巧馳辯，以要能釣利者，不期而景從矣。[四]自是愛尚相奪，與時回變，其風不可留，其敝不能反。　　注[一]霸德衰謂六國時也。狙音七余反。廣雅曰：「狙，獮猴也。」以其多詐，故比之也。

注[二]蘇秦說趙王，賜白壁百雙，黃金萬鎰。虞卿一見趙王，賜白璧一雙，黃金百鎰。見史記及戰國策。

注[三]史記曰，楚惠王言「莊舄，越之鄙細人也，今仕楚執珪，貴富矣」。解草衣謂范睢、蔡澤之類。

注[四]韓子李斯曰「韓非飾辯詐謀，以釣利於秦」也。賈誼過秦曰「贏糧而景從」也。

及漢祖杖□，武夫□興，憲令寬賒，文禮簡闊，緒余四豪之烈，人懷陵上之心，[一]輕死重氣，怨惠必讎，令行私庭，權移匹庶，任俠之方，成其俗矣。[二]　　自武帝以後，崇尚儒學，懷經協術，所在霧會，至有石渠分爭之論，黨同伐異之說，守文之徒，盛於時矣。

[三]至王莽專偽，終於篡國，忠義之流，恥見纓紼，遂乃榮華丘壑，甘足枯槁。

[四]雖中興在運，漢德重開，而保身懷方，彌相慕襲，去就之節，重於時矣。[五]　　逮桓靈之閒，主荒政繆，國命委於閹寺，士子羞與為伍，故匹夫抗憤，處士橫議，遂乃激揚名聲，互相題拂，品核公卿，裁量執政，婞直之風，於斯行矣。[六]　　注[一]四豪謂信陵君魏公子無忌、平原君趙勝、春申君黃歇、孟嘗君田文。前書班固曰：「游談者以四豪為稱首。」

注[二]前書音義曰：「相與信為任，同是非為俠，所謂權行州域，力折公侯者也。」

注[三]武帝詔求賢良，於是公孫弘、董仲舒等出焉。宣帝時，集諸儒於石渠閣，講論六蓺。召五經名儒太子蕭望之等大議殿中，平公羊、谷梁同異，同己者朋黨之，異己者攻伐之。劉歆書曰：「黨同門，妒道真。」

注[四]謂襲勝、薛方、郭欽、蔣詡之類，並隱居不應莽召。

注[五]謂逢萌、嚴光、周黨、尚長之屬。

注[六]婞，狠也，音邢鼎反。

夫上好則下必甚，矯枉故直必過，其理然矣。[一]若范滂、張儉之徒，清心忌惡，終陷黨議，不其然乎？　　注[一]禮記曰：「下之事上也，不從其所令，從其所行。上好是物，下必有甚者矣。」矯，正也。正枉必過其直，見孟子。

初，桓帝為蠡吾侯，受學於甘陵周福，及即帝位，擢福為尚書。時同郡河南尹房植有名當朝，鄉人為之謠曰：「天下規矩房伯武，因師獲印周仲進。」二家賓客，互相譏揣，[一]遂各樹朋徒，漸成尤隙，由是甘陵有南北部，黨人之議，自此始矣。

後汝南太守宗資任功曹范滂，南陽太守成□亦委功曹岑晊，[二]二郡又為謠曰：

「汝南太守范孟博，南陽宗資主畫諾。南陽太守岑公孝，弘農成□但坐嘯。」[三]　　因此流言轉入太學，諸生三萬餘人，郭林宗、賈偉節為其冠，[四]並與李膺、陳蕃、王暢更相□重。學中語曰：「天下模楷李元禮，不畏強禦陳仲舉，天下俊秀王叔茂。」又渤海公族進階、[五]扶風魏齊卿，並危言深論，不隱豪強。[六]　　自公卿以下，莫不畏其貶議，屣履到門。　　注[一]初委反。

注[二]音質。

注[三]謝承書曰「成□少修仁義，篤學，以清名見。舉孝廉，拜郎中，遷南陽太守。郡舊多豪強，中官黃門盤*(牙)**[互]*境界。□下車，振威嚴以撿攝之。

是時桓帝乳母、中官貴人外親張子禁，怙恃貴埶，不畏法網，功曹岑晊勸使捕子禁付宛獄，笞殺之。桓帝征□，下獄死。宗資字叔都，南陽安觿人也。家代為漢將相名臣。祖父均，自有傳。資少在京師，學孟氏易、歐陽尚書。舉孝廉，拜議郎，補御史中丞、汝南太守。署范滂為功曹，委任政事，推功於滂，不伐其美。任善之名，聞於海內」也。

注[四]冠猶首也。

注[五]公族，姓也，名進階。風俗通曰：「晉成公立嫡子為公族大夫。」韓無忌號公族穆子，見左氏傳。

注[六]危言謂不畏危難而直言也。論語孔子曰：「邦有道，危言危行。」

時河內張成善說風角，推占當赦，遂教子殺人。李膺為河南尹，督促收捕，既而逢宥獲免，膺愈懷憤疾，竟案殺之。初，成以方伎交通宦官，帝亦頗誶其占。

成弟子牢修因上書誣告膺等養太學游士，交結諸郡生徒，更相驅馳，共為部黨，誹訕朝廷，疑亂風俗。[一]於是天子震怒，班下郡國，逮捕黨人，佈告天下，使同忿疾，遂收執膺等。其辭所連及陳寔之徒二百餘人，或有逃遁不獲，皆懸金購募。使者四出，相望於道。明年，尚書霍諝、城門校尉竇武並表為請，帝意稍解，乃皆赦歸田裡，禁錮終身。而黨人之名，猶書王府。　　注[一]說文曰：「誹，謗也。」蒼頡篇曰：「訕，非也。」

自是正直廢放，邪枉熾結，海內希風之流，遂共相摽搒，[一]指天下名士，為之稱號。上曰「三君」，次曰「八俊」，次曰「八顧」，次曰「八及」，次曰「八廚」，猶古之「八元」、「八凱」也。竇武、劉淑、陳蕃為「三君」。君者，言一世之所宗也。李膺、荀翌、杜密、王暢、劉祐、魏朗、趙典、朱□為「八俊」。

俊者，言人之英也。郭林宗、宗慈、巴肅、夏馥、范滂、尹勳、蔡衍、羊陟為「八顧」。顧者，言能以德行引人者也。張儉、岑晊、劉表、陳翔、孔昱、苑康、□*(敷)**[□]*、翟超為「八及」。及者，言其能導人追宗者也。[二]度尚、張邈、王考、劉儒、胡母班、秦周、蕃向、王章為「八廚」。[三]廚者，言能以財救人者也。　　注[一]希，望也，摽搒猶相稱揚也。「搒」與「牓」同，古字通。

注[二]導，引也。宗謂所宗仰者。

注[三]蕃，姓也，音皮。

又張儉鄉人朱並，承望中常侍侯覽意旨，上書告儉與同鄉二十四人別相署號，共為部黨，圖危社稷。以儉及□彬、褚鳳、張肅、薛蘭、馮禧、魏玄、徐干為「八俊」，田林、張隱、劉表、薛郁、王訪、劉祗、宣靖、公緒恭為「八顧」，[一]　　朱楷、田盤、□耽、薛敦、宋布、唐龍、嬴咨、宣□為「八及」，刻石立墠，共為部黨，而儉為之魁。[二]靈帝詔刊章捕儉等。[三]大長秋曹節因此諷有司奏捕前黨故司空虞放、太僕杜密、長樂少府李膺、司隸校尉朱□、穎川太守巴肅、沛相荀翌、河內太守魏朗、山陽太守翟超、任城相劉儒、太尉掾范滂等百餘人，皆死獄中。余或先歿不及，或亡命獲免。自此諸為怨隙者，因相陷害，睚□之忿，濫入黨中。[四]又州郡承旨，或有未嘗交關，亦離禍毒。其死徙廢禁者，六七百人。　　注[一]公緒，姓也。

注[二]墠，除地於中為□。墠音禪。魁，大帥也。

注[三]刊，削。不欲宣露並名，故削除之，而直捕儉等。

注[四]睚音五懈反。廣雅曰：「睚，裂也。」□音才賜反。前書音義曰：「瞋目魍也。」史記曰：「睚□之隙必報。」

熹平五年，永昌太守曹鸞上書大訟黨人，言甚方切。帝省奏大怒，即詔司隸、益州檻車收鸞，送槐裡獄掠殺之。於是又詔州郡更考黨人門生故吏父子兄弟，其在位者，免官禁錮，爰及五屬。[一]　　注[一]謂斬衰、齊衰、大功、小功、緦麻也。

光和二年，上祿長和海[一]上言：「禮，從祖兄弟別居異財，恩義已輕，服屬□末。而今黨人錮及五族，既乖典訓之文，有謬經常之法。」[二]帝覽而悟之，黨錮自從祖以下，皆得解釋。　　注[一]上祿，縣，屬武都郡，今成州縣也。

注[二]左氏傳曰：「父子兄弟，罪不相及。」

中平元年，黃巾賊起，中常侍呂強言於帝曰：「黨錮久積，人情多怨。若久不赦宥，輕與張角合謀，為變滋大，悔之無救。」帝懼其言，乃大赦黨人，誅徙之家皆歸故郡。其後黃巾遂盛，朝野崩離，綱紀文章蕩然矣。[一]　　注[一]詩大雅蕩篇序曰：「厲王無道，天下蕩蕩，無綱紀文章。」鄭玄注云：「蕩蕩，法度廢壞之魍也。」

凡黨事始自甘陵、汝南，成於李膺、張儉，海內塗炭，二十餘年，諸所蔓衍，皆天下善士。三君、八俊等三十五人，其名多存者，並載乎篇。陳蕃、竇武、王暢、劉表、度尚、郭林宗別有傳。荀翌附祖淑傳。張邈附呂布傳。胡母班附袁紹傳。王考字文祖，東平壽張人，冀州刺史；秦周字平王，陳留平丘人，北海相；蕃向字嘉景，魯國人，郎中；王璋字伯儀，東萊曲城人，少府卿：[一]位行並不顯。翟超，山陽太守，事見陳蕃傳，字及郡縣未詳。朱□，沛人，與杜密等俱死獄中。唯趙典名見而已。　　注[一]曲城，縣，故城在今萊州掖縣東北也。

目录
1	劉淑
2	李膺
2.1	膺子瓚
3	杜密
4	劉祐
5	魏英
6	夏馥
7	宗慈
8	巴肅
9	范滂
10	尹勳
11	蔡衍
12	羊陟
13	張儉
14	陳翔
15	孔昱
16	苑康
17	劉儒
18	賈彪
19	何顒
20	校勘記
劉淑
劉淑字仲承，河閒樂成人也。祖父稱，司隸校尉。淑少學明五經，遂隱居，立精舍講授，諸生常數百人。州郡禮請，五府連辟，並不就。永興二年，司徒種暠舉淑賢良方正，辭以疾。桓帝聞淑高名，切責州郡，使輿病詣京師。淑不得已而赴洛陽，對策為天下第一，拜議郎。又陳時政得失，災異之占，事皆效驗。

再遷尚書，納忠建議，多所補益。又再遷侍中、虎賁中郎將。上疏以為宜罷宦官，辭甚切直，帝雖不能用，亦不罪焉。以淑宗室之賢，特加敬異，每有疑事，常密諮問之。靈帝既位，宦官譖淑與竇武等通謀，下獄自殺。

李膺
李膺字符禮，穎川襄城人也。祖父修，安帝時為太尉。[一]父益，趙國相。膺性簡亢，無所交接，[二]唯以同郡荀淑、陳寔為師友。　　注[一]漢官儀曰：「修字伯游。」

注[二]亢，高也。

初舉孝廉，為司徒胡廣所辟，舉高第，再遷青州刺史。守令畏威明，多望風□官。復征，再遷漁陽太守。尋轉蜀郡太守，以母老乞不之官。[一]轉護烏桓校尉。鮮卑數犯塞，膺常蒙矢石，每破走之，虜甚憚懾。[二]以公事免官，還居綸氏，教授常千人。[三]南陽樊陵求為門徒，膺謝不受。陵後以阿附宦官，致位太尉，為節*[志]*者所羞。[四]荀爽嘗就謁膺，因為其御，既還，喜曰：「今日乃得御李君矣。」其見慕如此。　　注[一]謝承書曰：「出補蜀郡太守，修庠序，設條教，明法令，威恩並行。蜀之珍玩，不入於門。益州紀其政化，朝廷舉能理劇，轉烏桓校尉。」

注[二]謝承書曰：「膺常率步騎臨陣交戰，身被創夷，拭血進戰，遂破寇，斬首二千級。」

注[三]綸氏，縣，屬穎川郡，故城今陽城縣也。

注[四]漢官儀曰：「樊陵字德雲。」

永壽二年，鮮卑寇雲中，桓帝聞膺能，乃復征為度遼將軍。先是羌虜及疏勒、龜茲，數出攻鈔張掖、酒泉、雲中諸郡，百姓屢被其害。自膺到邊，皆望風懼服，先所掠男女，悉送還塞下。自是之後，聲振遠域。

延熹二年征，再遷河南尹。時宛陵大姓羊元腢罷北海郡，臧罪狼藉，郡捨溷軒有奇巧，乃載之以歸。[一]膺表欲按其罪，元腢行賂宦豎，膺反坐輸作左校。　　注[一]溷軒，廁屋。

初，膺與廷尉馮緄、大司農劉祐等共同心志，糾罰奸幸，緄、祐時亦得罪輸作。

司隸校尉應奉上疏理膺等曰：「昔秦人觀寶於楚，昭奚恤馬以腢賢；[一]梁惠王瑋其照乘之珠，齊威王荅以四臣。[二]夫忠賢武將，國之心膂。竊見左校□刑徒前廷尉馮緄、大司農劉祐、河南尹李膺等，執法不撓，誅舉邪臣，肆之以法，[三]觿庶稱宜。昔季孫行父親逆君命，逐出莒僕，於舜之功二十之一。[四]今膺等投身強禦，畢力致罪，陛下既不聽察，而猥受譖訴，遂令忠臣同愆元惡。

自春迄冬，不蒙降恕，遐邇觀聽，為之歎息。夫立政之要，記功忘失，是以武帝捨安國於徒中，[五]宣帝征張敞於亡命。[六]緄前討蠻荊，均吉甫之功。[七]　　祐數臨督司，有不吐茹之節。[八]膺著威幽、並，遺愛度遼。今三垂蠢動，王旅未振。易稱『雷雨作解，君子以赦過宥罪』。[九]乞原膺等，以備不虞。」書奏，乃悉免其刑。　　注[一]新序曰：「秦欲伐楚，使*[使]*者往觀楚之寶器。楚王聞之，召昭奚恤問焉。對曰：『此欲觀吾國之得失而圖之，寶器在於賢臣。』遂使恤應之。乃為東面之□四，為南面之□一，為西面之□一。

秦使者至，恤曰：『君，客也，請就上位東面，子西南面，太宰子方次之，葉公子高次之，司馬子反次之。』恤自居西面之□，稱曰：『客觀楚國之寶器。所寶者，賢臣也。理百姓，實倉廩，使人各得其所，子西在此。奉珪璋，使諸侯，解忿悁之難，交兩國之歡，使無兵革之憂，太宰子方在此。守封□，謹境界，不侵鄰國，鄰亦不侵，葉公子高在此。理師旅，正兵戎，以當強敵，提袍鼓以動百萬之觿，使皆赴湯火，蹈白刃，出萬死不顧，司馬子反在此。若懷霸王之餘義，獵理亂之遺風，昭奚恤在此。惟大國所觀。』秦使者瞿然無以對，恤遂攝衣而去。使反，言秦君曰：『楚多賢臣，未可謀也。』」注[二]瑋猶美也。史記曰，魏惠王問齊威王曰：「王亦有寶乎？」威王曰：「無有。」魏王曰：「寡人之國雖小，尚有徑寸珠照車前後十二乘者十枚，柰何以萬乘之國而無寶乎！」威王曰：「寡人所以為寶者與王異。吾臣有檀子者，使守南城，楚人不敢為寇。吾臣有盼子者，使守高堂，則趙人不敢東漁於河。吾臣有黔夫者，使守徐州，於是燕人祭北門，趙人祭西門，從者七千餘家。吾臣有種首者，使備盜賊，則道不拾遺。以此為寶，將以照千里，豈直十二乘哉？」魏王籩，不懌而去。

注[三]肆，陳也。

注[四]紀太子僕殺紀公，以其寶玉來奔，納諸宣公，公命與之邑，季文子使司寇出之境。公問其故，對曰：「孝敬忠信為吉德，盜賊藏奸為凶德。夫莒僕，則其孝敬，*[則]*弒君父矣，則其忠信，則竊寶玉矣，其人則盜賊也，是以去之。

舜舉十六相，去四凶，有大功二十而為天子。今行父雖未獲一吉人，去一凶矣，於舜之功，二十之一也。」見左傳。

注[五]景帝時，韓安國為梁大夫，坐法抵罪。後梁內史缺，起徒中為二千石，拜為內史。臣賢案：此言武帝，誤也。

注[六]張敞為京兆尹，坐殺人亡命歸家。冀州亂，征敞為冀州刺史。

注[七]詩小雅曰：「顯允方叔，征伐玁狁，蠻荊來威。」鄭玄注云：「方叔先與吉甫征伐玁狁，今特往伐蠻荊，皆使來服於宣王之威，美其功之多也。」緄以順帝時討長沙武陵蠻夷有功，故以比之。

注[八]謂祐奏梁冀弟旻，又為司隸校尉，權豪畏之也。詩曰：「唯仲山甫，柔亦不茹，剛亦不吐，不侮□寡，不畏強禦。」

注[九]易解卦象詞也。卦坎下震上。解，坎為險，為水。水者，雨之象。震為動，為雷。王弼注云：「屯難盤結，於是乎解也。」

再遷，復拜司隸校尉。時張讓弟朔為野王令，貪殘無道，至乃殺孕婦，聞膺厲威嚴，懼罪逃還京師，因匿兄讓弟捨，藏於合柱中。膺知其狀，率將吏卒破柱取朔，付洛陽獄。受辭畢，即殺之。讓訴冤於帝，詔膺入殿，御親臨軒，詰以不先請便加誅辟之意。膺對曰：「昔晉文公執□成公歸於京師，春秋是焉。[一]　　禮雲公族有罪，雖曰宥之，有司執憲不從。[二]昔仲尼為魯司寇，七日而誅少正卯。今臣到官已積一旬，私懼以稽留為愆，不意獲速疾之罪。誠自知釁責，死不旋踵，特乞留五日，克殄元惡，退就鼎鑊，始生之願也。」帝無復言，顧謂讓曰：「此汝弟之罪，司隸何愆？」乃遣出之。自此諸黃門常侍皆鞠躬屏氣，休沐不敢復出宮省。帝怪問其故，並叩頭泣曰：「畏李校尉。」　　注[一]公羊傳曰：「晉人執□侯，歸之於京師。歸之於者，執之乎天子之側者也。

罪定不定已可知矣。」何休注云：「歸之於者，決辭也。」

注[二]解見張酺傳。

是時朝庭日亂，綱紀頹阤，膺獨持風裁，以聲名自高。[一]士有被其容接者，名為登龍門。[二]及遭黨事，當考實膺等。案經三府，太尉陳蕃卻之。曰：「今所考案，皆海內人譽，憂國忠公之臣。此等猶將十世宥也，[三]豈有罪名不章而致收掠者乎？」不肯平署。[四]帝愈怒，遂下膺等於黃門北寺獄。[五]膺等頗引宦官子弟，宦官多懼，請帝以天時宜赦，於是大赦天下。膺免歸鄉里，居陽城山中，天下士大夫皆高尚其道，而污穢朝廷。[六]　　注[一]裁音才代反。

注[二]以魚為喻也。龍門，河水所下之口，在今絳州龍門縣。辛氏三秦記曰「河津一名龍門，水險不通，魚□之屬莫能上，江海大魚薄集龍門下數千，不得上，上則為龍」也。

注[三]解見耿弇傳。

注[四]平署猶連署也。

注[五]獄名，解見靈紀也。

注[六]以朝廷為污穢也。

及陳蕃免太尉，朝野屬意於膺，荀爽恐其名高致禍，欲令屈節以全亂世，為書貽曰：「久廢過庭，不聞善誘，陟岵瞻望，惟日為歲。[一]知以直道不容於時，悅山樂水，家於陽城。道近路夷，當即聘問，無狀嬰疾，闕於所仰。頃聞上帝震怒，貶黜鼎臣，[二]人鬼同謀，[三]以為天子當貞觀二五，利見大人，[四]不謂夷之初旦，明而未融，[五]虹蜺揚輝，□和取同。[六]方今天地氣閉，大人休否，[七]智者見險，投以遠害。[八]雖匱人望，內合私願。[九]想甚欣然，不為恨也。願怡神無事，偃息衡門，[一０]　　任其飛沉，與時抑揚。」頃之，帝崩。陳蕃為太傅，與大將軍竇武共秉朝政，連謀誅諸宦官，故引用天下名士，乃以膺為長樂少府。及陳、竇之敗，膺等復廢。　　注[一]論語曰：「鯉趨而過庭。子曰：『學詩乎？』曰『未也』。」又曰：「孔子恂恂然善誘人。」詩曰：「陟彼岵兮，瞻望父兮。」又曰：「一日不見，如三歲兮。」爽致敬於膺，故以父為喻也。

注[二]上帝謂天子，鼎臣即陳蕃。

注[三]易下系曰：「人謀鬼謀，百姓與能。」

注[四]易曰：「天地之道，貞觀也。」干九二、九五並曰「利見大人」也。

注[五]夷，傷也。融，朗也。明夷卦離下坤上，離為日，坤為地，日之初出，其明未朗。左傳曰：「明而未融，其當旦乎？」以膺黜，故喻之也。

注[六]春秋考異郵曰：「虹蜺出，亂惑□和。」謂□君子，同小人也。論語曰：

「君子和而不同，小人同而不和」也。

注[七]易文言曰：「天地閉，賢人隱。」否九五曰：「大人休否。」休否謂休廢而否塞。

注[八]見險難，故投身以遠害也。易曰：「君子以儉德避難，不可榮以祿。」

注[九]匱，乏也。

注[一０]毛萇詩注曰：「衡門，橫木為門。」

後張儉事起，收捕鉤黨，鄉人謂膺曰：「可去矣。」對曰：「事不辭難，罪不逃刑，臣之節也。[一]吾年已六十，死生有命，去將安之？」乃詣詔獄。考死，妻子徙邊，門生、故吏及其父兄，並被禁錮。　　注[一]左傳曰，晉侯之弟楊干亂行於曲梁，魏絳戮其僕。晉侯怒，謂羊舌赤曰：

「合諸侯以為榮也。楊干為戮，何辱如之？必殺魏絳，無失也。」對曰：「絳無貳志，事君不避難，有罪不逃刑，其將來辭，何辱命焉！」

時侍御史蜀郡景毅子顧為膺門徒，而未有錄牒，故不及於譴。毅乃慨然曰：「本謂膺賢，遣子師之，豈可以漏奪名籍，苟安而已！」遂自表免歸，時人義之。

膺子瓚
膺子瓚，位至東平相。[一]初，曹操微時，瓚異其才，將沒，謂子宣等曰：「時將亂矣，天下英雄無過曹操。張孟卓與吾善，袁本初汝外親，雖爾勿依，必歸曹氏。」諸子從之，並免於亂世。　　注[一]謝承書「瓚」作「珪」。

杜密
杜密字周甫，穎川陽城人也。為人沉質，少有厲俗志。為司徒胡廣所辟，稍遷代郡太守。征，三遷太山太守、北海相。其宦官子弟為令長有奸惡者，輒捕案之。行春到高密縣，見鄭玄為鄉佐，知其異器，即召署郡職，遂遣就學。

後密去官還家，每謁守令，多所陳托。同郡劉勝，亦自蜀郡告歸鄉里，閉門埽軌，無所幹及。[一]太守王昱謂密曰：「劉季陵清高士，公卿多舉之者。」密知昱激己，對曰：「劉勝位為大夫，見禮上賓，而知善不薦，聞惡無言，隱情惜己，自同寒蟬，此罪人也。[二]今志義力行之賢而密達之，[三]違道失節之士而密糾之，使明府賞刑得中，令問休揚，不亦萬分之一乎？」昱籩服，待之彌厚。　　注[一]軌，車多也。言絕人事。

注[二]寒蟬謂寂默也。楚詞曰：「悲哉秋之為氣也，蟬寂漠而無聲。」

注[三]力行謂盡力行善也。禮記曰：「好問近乎智，力行近乎仁。」

後桓帝征拜尚書令，遷河南尹，轉太僕。黨事既起，免歸本郡，與李膺俱坐，而名行相次，故時人亦稱「李杜」焉。[一]後太傅陳蕃輔政，復為太僕。明年，坐黨事被征，自殺。　　注[一]前有李固、杜喬，故言「亦」也。

劉祐
劉祐字伯祖，中山安國人也。[一]安國後別屬博陵。祐初察孝廉，補尚書侍郎，閒練故事，文札強辨，每有奏議，應對無滯，為僚類所歸。　　注[一]安國，縣，故城在今定州義豐縣東南。謝承書曰：「祐，宗室胤緒，代有名位。少修操行，學嚴氏春秋、小戴禮、古文尚書，仕郡為主簿。郡將小子嘗出錢付之，今市買果實，祐悉以買筆書具與之，因白郡將，言『郎君年可入小學，而但傲佷，遠近謂明府無過庭之教，請出授書』。郡將為使子就祐受經，五日一試，不滿呈限，白決罰，遂成學業也。」

除任城令，兗州舉為尤異，遷揚州刺史。是時會稽太守梁旻，大將軍冀之從弟也。祐舉奏其罪，旻坐征。復遷祐河東太守。時屬縣令長率多中官子弟，百姓患之。祐到，黜其權強，平理冤結，政為三河表。[一]　　注[一]三河謂河東、河內、河南也。表猶標準也。

再遷，延熹四年，拜尚書令，又出為河南尹，轉司隸校尉。時權貴子弟罷州郡還入京師者，每至界首，輒改易輿服，隱匿財寶，威行朝廷。

拜宗正，三轉大司農。時中常侍蘇康、管霸用事於內，遂固天下良田美業，山林湖澤，民庶窮困，州郡累氣。[一]祐移書所在，依科品沒入之。桓帝大怒，論祐輸左校。　　注[一]累氣，屏息也。

後得赦出，復歷三卿，輒以疾辭，乞骸骨歸田裡。詔拜中散大夫，遂杜門絕多。

每三公缺，朝廷皆屬意於祐，以譖毀不用。延篤貽之書曰：「昔太伯三讓，人無德而稱焉。[一]延陵高揖，華夏仰風。[二]吾子懷蘧氏之可卷，體寧子之如愚，[三]微妙玄通，沖而不盈，[四]蔑三光之明，未暇以天下為事，何其劭與！」[五]　　注[一]三讓，解見和紀。

注[二]揖，讓也。左傳，吳王壽夢卒，子諸樊既除喪，將立弟季札，札□其室而耕，乃捨之。

注[三]蘧瑗字伯玉，寧子名俞，並□大夫。論語孔子曰：「君子哉蘧伯玉，邦有道則仕，邦無道則可卷而懷之。」又曰：「寧武子邦無道則愚。」

注[四]老子曰「古之善為道者，微妙玄通，深不可識」也。又曰「道沖而用之或不盈」。

注[五]莊子曰：「舜讓天下於子州支伯，子州支伯曰：『予適有幽憂之病，方且理之，未暇理天下也。』」靈帝初，陳蕃輔政，以祐為河南尹。及蕃敗，祐黜歸，卒於家。明年，大誅黨人，幸不及禍。

魏英
魏朗字少英，會稽上虞人也。[一]少為縣吏。兄為鄉人所殺，朗白日操刃報讎於縣中，遂亡命到陳國。從博士卻仲信學春秋圖緯，[二]又詣太學受五經，京師長者李膺之徒爭從之。　　注[一]上虞，縣，故城在今越州余姚縣西。有虞山，在縣東。

注[二]孔子作春秋緯十二篇。

初辟司徒府，再遷彭城令。時中官子弟為國相，多行非法，朗與更相章奏，幸臣忿疾，欲中之。[一]會九真賊起，乃共薦朗為九真都尉。到官，□厲吏兵，討破腢賊，斬首二千級。桓帝美其功，征拜議郎。頃之，遷尚書。屢陳便宜，有所補益。出為河內太守，政稱三河表。尚書令陳蕃薦朗公忠亮直，宜在機密，復征為尚書。會被黨議，免歸家。　　注[一]中猶中傷。

朗性矜嚴，閉門整法度，家人不見墯容。後竇武等誅，朗以黨被急征，行至牛渚，自殺。[一]著書數篇，號魏子雲。　　注[一]牛渚，山名。突出江中，謂為牛渚圻，在宣州當塗縣北也。

夏馥
夏馥字子治，陳留圉人也。少為書生，言行質直。同縣高氏﹑蔡氏並皆富殖，郡人畏而事之，唯馥比門不與交通，[一]由是為豪姓所仇。桓帝初，舉直言，不就。　　注[一]比門猶並門也。

馥雖不交時宦，然以聲名為中官所憚，遂與范滂﹑張儉等俱被誣陷，詔下州郡，捕為黨魁。

及儉等亡命，經歷之處，皆被收考，辭所連引，布□天下。馥乃頓足而歎曰：「孽自己作，空污良善，一人逃死，禍及萬家，何以生為！」乃自翦須變形，入林慮山中，[一]隱匿姓名，為冶家傭。親突煙炭，形貌毀瘁，積二三年，人無知者。後馥弟靜，乘車馬，載縑帛，追之於涅陽市中。[二]遇馥不識，聞其言聲，乃覺而拜之。馥避不與語，靜追隨至客舍，共宿。夜中密呼靜曰：「吾以守道疾惡，故為權宦所陷。且念營苟全，以庇性命，弟柰何載物相求，是以禍見追也。」

明旦，別去。黨禁未解而卒。　　注[一]林慮，今相州縣。

注[二]涅陽，縣，屬南陽郡。

宗慈
宗慈字孝初，南陽安觿人也。[一]舉孝廉，九辟公府，有道征，不就。後為修武令。時太守出自權豪，多取貨賂，慈遂□官去。征拜議郎，未到，道疾卒。南陽腢士皆重其義行。　　注[一]安觿在今南陽縣西南，仍有其名，無復基趾也。

巴肅
巴肅字恭祖，勃海高城人也。[一]初察孝廉，歷慎令﹑貝丘長，[二]皆以郡守非其人，辭病去。辟公府，稍遷拜議郎。與竇武﹑陳蕃等謀誅閹官，武等遇害，肅亦坐黨禁錮。中常侍曹節後聞其謀，收之。肅自載詣縣，縣令見肅，入合解印綬與俱去。肅曰：「為人臣者，有謀不敢隱，有罪不逃刑。既不隱其謀矣，又敢逃其刑乎？」遂被害。刺史賈琮刊石立銘以記之。　　注[一]高城，縣，故城在今滄州鹽山縣南。

注[二]慎，縣，屬汝南郡。貝丘，縣，屬清河郡。

范滂
范滂字孟博，汝南征羌人也。[一]少厲清節，為州裡所服，舉孝廉﹑光祿四行。

[二]時冀州饑荒，盜賊腢起，乃以滂為清詔使，案察之。滂登車攬轡，慨然有澄清天下之志。及至州境，守令自知臧污，望風解印綬去。其所舉奏，莫不厭塞觿議。遷光祿勳主事。時陳蕃為光祿勳，滂執公儀詣蕃，蕃不止之，滂懷恨，投版□官而去。[三]　　郭林宗聞而讓蕃曰：「若范孟博者，豈宜以公禮格之？[四]今成其去就之名，得無自取不優之議也？」蕃乃謝焉。　　注[一]征羌，解見來歙傳。謝承書曰：「汝南細陽人也。」

注[二]漢官儀曰：「光祿舉敦厚﹑質樸﹑遜讓﹑節儉。」此為四行也。

注[三]版，笏也。

注[四]格，正也。

復為太尉黃瓊所辟。後詔三府掾屬舉謠言，[一]滂奏刺史﹑二千石權豪之黨二十餘人。尚書責滂所劾猥多，疑有私故。滂對曰：「臣之所舉，自非叨穢奸暴，深為民害，豈以污簡札哉！閒以會日迫促，故先舉所急，其未審者，方更參實。

臣聞農夫去草，嘉谷必茂；[二]忠臣除奸，王道以清。若臣言有貳，甘受顯戮。」

吏不能詰。滂鶯時方艱，知意不行，因投劾去。　　注[一]漢官儀曰：「三公聽采長史臧否，人所疾苦，還條奏之，是為舉謠言也。

頃者舉謠言，掾屬令史都會殿上，主者大言，州郡行狀雲何，善者同聲稱之，不善者默爾銜枚。」

注[二]左傳曰：「為國家者，見惡如農夫之務去草焉。」

太守宗資先聞其名，請署功曹，委任政事。滂在職，嚴整疾惡。其有行違孝悌，不軌仁義者，皆埽多斥逐，不與共朝。顯薦異節，抽拔幽陋。滂外甥西平李頌，公族子孫，而為鄉曲所□，中常侍唐衡以頌請資，資用為吏。滂以非其人，寑而不召。資遷怒，捶書佐朱零。零仰曰：「范滂清裁，猶以利刃齒腐朽。[一]今日寧受笞死，而滂不可違。」資乃止。郡中中人以下，莫不歸怨，乃指滂之所用以為「范黨」。　　注[一]裁音才載反。

後牢修誣言鉤黨，[一]滂坐系黃門北寺獄。獄吏謂曰：「凡坐系皆祭□陶。」滂曰：「□陶賢者，古之直臣。知滂無罪，將理之於帝；[二]如其有罪，祭之何益！」

觿人由此亦止。獄吏將加掠考，滂以同囚多嬰病，乃請先就格，遂與同郡袁忠爭受楚毒。桓帝使中常侍王甫以次辨詰，滂等皆三木囊頭，暴於階下。[三]餘人在前，或對或否，滂﹑忠於後越次而進。王甫詰曰：「君為人臣，不惟忠國，而共造部黨，自相□舉，評論朝廷，虛構無端，諸所謀結，並欲何為？皆以情對，不得隱飾。」滂對曰：「臣聞仲尼之言，『見善如不及，見惡如探湯』。[四]　　欲使善善同其清，惡惡同其污，謂王政之所願聞，不悟更以為黨。」甫曰：「卿更相拔舉，迭為唇齒，有不合者，見則排斥，其意如何？」滂乃慷慨仰天曰：「古之循善，自求多福；今之循善，身陷大戮。身死之日，願埋滂於首陽山側，上不負皇天，下不愧夷﹑齊。」

[五]甫愍然為之改容。乃得並解桎梏。[六]　　注[一]鉤，引也。

注[二]帝謂天也。

注[三]三木，項及手足皆有械，更以物蒙覆其頭也。前書司馬遷曰「魏其，大將也，衣赭關三木」也。

注[四]探湯喻去疾也。見論語。

注[五]伯夷﹑叔齊餓死首陽山，見史記。首陽山在洛陽東北。

注[六]鄭玄注周禮曰：「木在足曰桎，在手曰梏。」

滂後事釋，南歸。始發京師，汝南﹑南陽士大夫迎之者數千兩。[一]同囚鄉人殷陶﹑黃穆，亦免俱歸，並□侍於滂，應對賓客。滂顧謂陶等曰：「今子相隨，是重吾禍也。」遂遁還鄉里。　　注[一]兩，車也。尚書曰：「戎車三百兩。」

初，滂等系獄，尚書霍諝理之。及得免，到京師，往候諝而不為謝。或有讓滂者。對曰：「昔叔向嬰罪，祁奚救之，未聞羊舌有謝恩之辭，祁老有自伐之色。」

竟無所言。[一]　　注[一]左傳，晉討欒盈之黨，殺叔向之弟羊舌虎，並囚叔向。於是祁奚聞之，見范宣子曰：「夫謀而鮮過，惠訓不倦者，叔向有焉。社稷之固也，猶將十代宥之，今一不免其身，不亦惑乎？」宣子說而免之。祁奚不見叔向而歸，叔向亦不告免焉而朝。孔安國注尚書曰「自功曰伐」也。

建寧二年，遂大誅黨人，詔下急捕滂等。督郵吳導至縣，抱詔書，閉傳捨，伏默而泣。[一]滂聞之，曰：「必為我也。」即自詣獄。縣令郭揖大驚，出解印綬，引與俱亡。曰：「天下大矣，子何為在此？」滂曰：「滂死則禍塞，何敢以罪累君，又令老母流離乎！」其母就與之訣。滂白母曰：「仲博孝敬，足以供養，[二]　　滂從龍舒君歸黃泉，[三]存亡各得其所。惟大人割不可忍之恩，勿增感戚。」

母曰：「汝今得與李﹑杜齊名，死亦何恨！[四]既有令名，復求壽考，可兼得乎？」

滂跪受教，再拜而辭。顧謂其子曰：「吾欲使汝為惡，則惡不可為；使汝為善，則我不為惡。」行路聞之，莫不流涕。時年三十三。　　注[一]傳，驛捨也，音知戀反。

注[二]仲博，滂弟也。

注[三]謝承書曰：「滂父顯，故龍舒侯相也。」

注[四]李膺﹑杜密。

論曰：李膺振拔污險之中，[一]蘊義生風，以鼓動流俗，[二]激素行以恥威權，立廉尚以振貴埶，使天下之士奮迅感□，波蕩而從之，幽深牢破室族而不顧，至於子伏其死而母歡其義。壯矣哉！子曰：「道之將廢也與？命也！」[三]　　注[一]前書班固曰「振拔污塗，跨騰風雲」也。

注[二]周易曰：「鼓以動之。」

注[三]論語之文。

尹勳
尹勳字伯元，河南鞏人也。家世衣冠。伯父睦為司徒，兄頌為太尉，宗族多居貴位者，而勳獨持清操，不以地埶尚人。州郡連辟，察孝廉，三遷邯鄲令，政有異多。後舉高第，五遷尚書令。及桓帝誅大將軍梁冀，勳參建大謀，封都鄉侯。遷汝南太守。上書解釋范滂﹑袁忠等黨議禁錮。尋征拜將作大匠，轉大司農。坐竇武等事，下獄自殺。

蔡衍
蔡衍字孟喜，汝南項人也。[一]少明經講授，以禮讓化鄉里。鄉里有爭訟者，輒詣衍決之，其所平處，皆曰無怨。　　注[一]項，今陳州項城縣也。

舉孝廉，稍遷冀州刺史。中常侍具瑗托其弟恭舉茂才，衍不受，乃收繼書者案之。又劾奏河閒相曹鼎臧罪千萬。鼎者，中常侍騰之弟也。騰使大將軍梁冀為書請之，衍不荅，鼎竟坐輸作左校。乃征衍拜議郎﹑符節令。梁冀聞衍賢，請欲相見，衍辭疾不往，冀恨之。時南陽太守成□等以收糾宦官考廷尉，衍與議郎劉瑜表救之，言甚切厲，坐免官還家，杜門不出。靈帝即位，*(征)**[復]*拜議郎，會病卒。

羊陟
羊陟字嗣祖，太山梁父人也。[一]家世冠族。陟少清直有學行，舉孝廉，辟太尉李固府，舉高第，拜侍御史。會固被誅，陟以故吏禁錮歷年。復舉高第，再遷冀州刺史。奏案貪濁，所在肅然。又再遷虎賁中郎將﹑城門校尉，三遷尚書令。時太尉張顥﹑司徒樊陵﹑大鴻臚郭防﹑太僕曹陵﹑大司農馮方並與宦豎相姻私，公行貨賂，並奏罷黜之，不納。以前太尉劉寵﹑司隸校尉許冰﹑幽州刺史楊熙﹑涼州刺史劉恭﹑益州刺史龐艾清亮在公，薦舉升進。帝嘉之，拜陟河南尹。計日受奉，常食干飯茹菜，禁制豪右，京師憚之。會黨事起，免官禁錮，卒於家。　　注[一]梁父故城在今兗州泗水縣北。

張儉
張儉字符節，山陽高平人，趙王張耳之後也。[一]父成，江夏太守。儉初舉茂才，以刺史非其人，謝病不起。　　注[一]張耳，大梁人也。高祖立為趙王。

延熹八年，太守翟超請為東部督郵。時中常侍侯覽家在防東，[一]殘暴百姓，所為不軌。儉舉劾覽及其母罪惡，請誅之。覽遏絕章表，並不得通，由是結仇。

鄉人朱並，素性佞邪，為儉所□，並懷怨恚，遂上書告儉與同郡二十四人為黨，於是刊章討捕。儉得亡命，困迫遁走，望門投止，莫不重其名行，破家兼容。

後流轉東萊，止李篤家。外黃令毛欽操兵到門，篤引欽謂曰：「張儉知名天下，而亡非其罪。縱儉可得，寧忍執之乎？」欽因起撫篤曰：「蘧伯玉恥獨為君子，足下如何自專仁義？」篤曰：「篤雖好義，明廷今日載其半矣。」[二]欽歎息而去。篤因緣送儉出塞，以故得免。其所經歷，伏重誅者以十數，宗親並皆殄滅，郡縣為之殘破。　　注[一]縣名，屬山陽郡，故城在今兗州金鄉縣南。

注[二]明廷猶明府。言不執儉，得義之半也。

中平元年，黨事解，乃還鄉里。大將軍、三公並辟，又舉敦樸，公車特徵，起家拜少府，皆不就。獻帝初，百姓饑荒，而儉資計差溫，乃傾竭財產，與邑裡共之，賴其存者以百數。

建安初，征為衛尉，不得已而起。儉見曹氏世德已萌，乃闔門懸車，不豫政事。

歲余卒於許下。年八十四。

論曰：昔魏齊違死，虞卿解印；[一]季布逃亡，朱家甘罪。[二]而張儉見怒時王，顛沛假命，天下聞其風者，莫不憐其壯志，而爭為之主。至乃捐城委爵、破族屠身，蓋數十百所，豈不賢哉！然儉以區區一掌，而欲獨堙江河，[三]終嬰疾甚之亂，多見其不知量也。[四]　　注[一]違，避也。史記魏齊，魏之諸公子也。虞卿，趙相也。范睢入秦，為昭王相，昭王乃遺趙王書曰：「魏齊，范睢之仇也，急持其頭來。」趙王乃圍齊，齊急亡，見虞卿。卿度趙王不可說，乃解其印，與齊往信陵君所。信陵君初聞之疑，後乃出迎。齊聞信陵初疑，遂自刎。趙王持其頭遺秦也。

注[二]季布，楚人。為項羽將，數窘漢王。羽敗，漢購求布千金，敢捨匿，罪三族。布匿濮陽周氏，髡鉗布，之魯朱家所賣之。朱家心知是季布也。買置田舍。乃往洛陽，見汝陰侯灌嬰，說之曰：「季布何罪？臣各為主用，職耳。」汝陰侯言於高帝，帝乃赦之。拜郎中，後為河東守也。

注[三]堙，塞也。前書班固曰：「何武、王嘉，區區以一簣障江河，用沒其身。」

注[四]論語曰：「人而不仁，疾之以甚，亂也。」又曰：「人雖欲自絕，其何傷於日月[乎]？多見其不知量也。」

岑晊字公孝，南陽棘陽人也。[一]父*(像)**[豫]*，為南郡太守，以貪叨誅死。

[二]晊年少未知名，往候同郡宗慈，慈方以有道見征，賓客滿門，以晊非良家子，不肯見。晊留門下數日，晚乃引入。慈與語，大奇之，遂將俱至洛陽，因詣太學受業。　　注[一]棘音力。

注[二]方言曰：「叨，殘也。」

晊有高才，郭林宗、朱公叔等皆為友，李膺、王暢稱其有干國器，雖在閭裡，慨然有董正天下之志。[一]太守弘農成□下車，欲振威嚴，聞晊高名，請為功曹，又以張牧為中賊曹吏。□委心晊、牧，□善糾違，肅清朝府。宛有富賈張泛者，桓帝美人之外親，善巧雕鏤玩好之物，頗以賂遺中官，以此並得顯位，恃其伎巧，用埶縱橫。晊與牧勸□收捕泛等，既而遇赦，晊竟誅之，並收其宗族賓客，殺二百餘人，後乃奏聞。於是中常侍侯覽使泛妻上書訟其冤。帝大震怒，征□，下獄死。晊與牧亡匿齊魯之閒。會赦出。後州郡察舉，三府交辟，並不就。及李、杜之誅，因復逃竄，終於江夏山中雲。　　注[一]爾雅曰：「董，督正也。」

陳翔
陳翔字子麟，汝南邵陵人也。祖父珍，司隸校尉。翔少知名，善交結。察孝廉，太尉周景辟舉高第，拜侍御史。時正旦朝賀，大將軍梁冀威儀不整，*[翔]*奏冀恃貴不敬，請收案罪，時人奇之。遷定襄太守，征拜議郎，遷揚州刺史。舉奏豫章太守王永奏事中官，吳郡太守徐參在職貪穢，並征詣廷尉。參，中常侍璜之弟也。由此威名大振。又征拜議郎，補御史中丞。坐黨事考黃門北寺獄，以無驗見原，卒於家。

孔昱
孔昱字符世，魯國魯人也。七世祖霸，成帝時歷九卿，封□成侯。[一]自霸至昱，爵位相系，其卿相牧守五十三人，列侯七人。昱少習家學，[二]大將軍梁冀辟，不應。太尉舉方正，對策不合，乃辭病去。後遭黨事禁錮。靈帝即位，公車征拜議郎，補洛陽令，以師喪□官，卒於家。　　注[一]臣賢案：前書孔霸字次*(孺)**[儒]*，即安國孫，世習尚書。宣帝時為太中大夫，授太子經，遷詹事，高密相。元帝即位，霸以師賜爵關內侯，號□成君。薨，謚曰烈君。今范書及謝承書皆雲成帝，又言封侯，蓋誤也。詹事及相俱二千石，故曰歷卿。

注[二]家學尚書。

苑康
苑康字仲真，勃海重合人也。[一]少受業太學，與郭林宗親善。舉孝廉，再遷穎陰令，有能多。　　注[一]重合，縣，故城在今滄州樂陵縣東。

遷太山太守。郡內豪姓多不法，康至，奮威怒，施嚴令，莫有干犯者。先所請奪人田宅，皆遽還之。

是時山陽張儉殺常侍侯覽母，案其宗黨賓客，或有迸匿太山界者，康既常疾閹官，因此皆窮相收掩，無得遺脫。覽大怨之，誣康與兗州刺史第五種及都尉壺嘉詐上賊降，征康詣廷尉獄，減死罪一等，徙日南。穎陰人及太山羊陟等詣闕為訟，乃原還本郡，卒於家。

□□字文有，山陽瑕丘人也。[一]少為諸生，家貧而志清，不受鄉里施惠。舉孝廉，連辟公府，皆不就。立精舍教授，遠方至者常數百人。桓帝時，博士征，不就。靈帝即位，太尉黃瓊舉方正，對策合時宜，再遷議郎，補蒙令。[二]以郡守非其人，□官去。家無產業，子孫同衣而出。年八十，卒於家。[三]　　注[一]瑕丘，今兗州縣。

注[二]蒙，縣，屬梁國。

注[三]謝承書曰「□*[與]*子孫同衣而行，并日而食」也。

劉儒
劉儒字叔林，東郡陽平人也。[一]郭林宗常謂儒口訥心辯，有珪璋之質。[二]　　察孝廉，舉高第，三遷侍中。桓帝時，數有□異，下策博求直言，儒上封事十條，極言得失，辭甚忠切。帝不能納，出為任城相。頃之，征拜議郎。會竇武事，下獄自殺。　　注[一]陽平故城，今魏州莘縣。

注[二]珪璋，玉也。半珪曰璋。謝承書曰：「林宗歎儒有珪璋之質，終必為令德之士。」詩曰：「如珪如璋，令聞令望。」

賈彪
賈彪字偉節，穎川定陵人也。少游京師，志節慷慨，與同郡荀爽齊名。

初仕州郡，舉孝廉，補新息長。[一]小民困貧，多不養子，彪嚴為其制，與殺人同罪。城南有盜劫害人者，北有婦人殺子者，彪出案發，[二]而掾吏欲引南。

彪怒曰：「賊寇害人，此則常理，母子相殘，逆天違道。」遂驅車北行，案驗其罪。城南賊聞之，亦面縛自首。數年閒，人養子者千數，僉曰「賈父所長」，生男名為「賈子」，生女名為「賈女」。　　注[一]新息，今豫州縣。

注[二]就發處案驗之。

延熹九年，黨事起，太尉陳蕃爭之不能得，朝廷寒心，莫敢復言。彪謂同志曰：

「吾不西行，大禍不解。」乃入洛陽，說城門校尉竇武、尚書霍諝，武等訟之，桓帝以此大赦黨人。李膺出，曰：「吾得免此，賈生之謀也。」

先是岑晊以黨事逃亡，親友多匿焉，彪獨閉門不納，時人望之。[一]彪曰：「傳言『相時而動，無累後人』。[二]公孝以要君致釁，自遺其咎，吾以不能奮戈相待，反可容隱之乎？」於是鹹服其裁正。　　注[一]望，怨也。

注[二]相，視也。左傳之文也。

以黨禁錮，卒於家。初，彪兄弟三人，並有高名，而彪最優，故天下稱曰「賈氏三虎，偉節最怒」。

何顒
何顒字伯求，南陽襄鄉人也。[一]少遊學洛陽。顒雖後進，而郭林宗、賈偉節等與之相好，顯名太學。友人虞偉高有父讎未報，而篤病將終，顒往候之，偉高泣而訴。顒感其義，為復讎，以頭醊其墓。[二]　　注[一]襄鄉故城在今隨州棗陽縣東北也。

注[二]醊，祭酹也，音竹歲反。

及陳蕃、李膺之敗，顒以與蕃、膺善，遂為宦官所陷，乃變姓名，亡匿汝南閒。

所至皆親其豪桀，有聲荊豫之域。袁紹慕之，私與往來，結為奔走之友。[一]　　是時黨事起，天下多離其難，顒常私入洛陽，從紹計議。其窮困閉□者，為求援救，以濟其患。有被掩捕者，則廣設權計，使得逃隱，全免者甚觿。　　注[一]詩大雅曰：「予曰有胥附，予曰有先後，予曰有奔走，予曰有禦侮。」毛萇注曰：「諭德宣譽曰奔走。」

及黨錮解，顒辟司空府。每三府會議，莫不推顒之長。累遷。及董卓秉政，逼顒以為長史，托疾不就，乃與司空荀爽、司徒王允等共謀卓。會爽薨，顒以它事為卓所繫，憂憤而卒。初，顒見曹操，歎曰：「漢家將亡，安天下者必此人也。」

操以是嘉之。嘗稱「穎川荀彧，王佐之器」。及彧為尚書令，遣人西迎叔父爽，並致顒屍，而葬之爽之頤傍。

贊曰：渭以涇濁，玉以礫貞。物性既區，嗜惡從形。[一]蘭蕕無並，銷長相傾。

[二]徒恨芳膏，煎灼燈明。[三]　　注[一]礫音歷。說文曰：「礫，小石也。」言渭以涇濁，乃顯其清，玉居礫石，乃見其貞。區猶別也。嗜，愛也。從形謂形有善惡也。以諭彼李膺等與宦豎不同，故相憎疾。

注[二]蕕，臭草也。左傳曰：「一熏一蕕，十年尚猶有華。」易否卦曰：「小人道長，君子道銷。」泰卦曰：「君子道長，小人道銷。」老子曰「高下相傾」也。

注[三]前書龔勝死，有一老父入哭甚哀，曰：「熏以香自燒，膏以明自銷。」

校勘記
二一八四頁六行又將及難按：「又」原斗「及」，逕據汲本、殿本改正。

二一八四頁一一行狙獮猴也按：「獮」原斗「彌」，逕據汲本、殿本改正。

二一八四頁一三行謂范睢蔡澤之類按：汲本、殿本「睢」作「雎」。

二一八四頁一四行贏糧而景從也按：「贏」原斗「嬴」，逕據汲本、殿本改正。

二一八四頁一六行懷經協術集解引惠棟說，謂「協」當作「挾」，古字通，黃瓊傳「黃門協邪」是也。

二一八五頁二行忠義之流按：「忠」原斗「志」，逕據汲本、殿本改正。

二一八五頁三行國命委於閹寺按：「閹」原斗「閽」，逕據汲本、殿本改正。

二一八五頁一五行正枉必過其直見孟子按：殿本考證謂今孟子無此文。

二一八六頁一０行磬*(牙)**[互]*境界按：校補引柳從辰說，謂「牙」應作「□」，即「互」字。今據改。

二一八七頁二行李膺為河南尹集解引惠棟說，謂考異云「河南尹」當作「司隸」。

校補引侯康說，謂通鑒系張成事於延熹九年，是年李膺為司隸，故考異云然，然靈紀九年無赦，惟八年三月大赦天下，則張成推占當赦，命子殺人，實在八年三月前，是時李膺正代鄧萬世為河南尹也。今按：黃山謂按張成事不必在八年。膺之輸作左校，本傳及陳蕃傳皆謂膺河南尹，馮緄傳則謂膺司隸校尉，此范書之疏繆也。

二一八七頁三行帝亦頗誶其占集解引錢大昕說，謂「誶」當作「訊」，古書訊誶二字多相亂。今按：御覽六五一引作「訊」。

二一八七頁三行成弟子牢修集解引惠棟說，謂袁宏紀作「牢順」，續漢志作「牢川」。今按：御覽引作「牢循」。

二一八七頁一一行荀翌按：汲本、殿本「翌」作「昱」。下同。按：「翌」字經史多假為「昱」字。

二一八七頁一三行孔昱按：皇甫規傳「昱」作「翊」。集解引惠棟說，謂黨錮傳有孔昱，昱字符世，韓敕碑有御史孔翊元世，則翊即昱也。

二一八七頁一三行苑康汲本、殿本「苑」作「范」。下同。按：荀淑、竇武傳並作「苑康」，作「范」誤。

二一八七頁一三行□*(敷)**[□]*按：集解引惠棟說，謂本傳及韓敕碑皆作「□」。今據改，與下文合。

二一八八頁六行劉祗按：「祗」原斗「只」，逕據汲本、殿本改正。

二一八八頁六行朱楷按：「楷」原斗「揩」，逕據汲本、殿本改正。

二一九０頁一行荀翌附祖淑傳按：沉家本謂案淑傳雲兄淑子昱，則「祖」字鬥。

二一九０頁二行王璋字伯儀集解引惠棟說，謂「璋」當作「章」，「儀」當作「義」。

按：校補引柳從辰說，謂上文王章為八廚，字本作「章」，此又作「璋」，必有一誤。

二一九一頁七行還居綸氏續志「綸氏」作「輪氏」。按：綸輪通。

二一九一頁八行為節*[志]*者所羞據汲本、殿本補。

二一九二頁一五行使*[使]*者往觀楚之寶器據汲本、殿本補。

二一九三頁九行使守高堂按：汲本、殿本「堂」作「唐」。

二一九三頁一四行*[則]*弒君父矣據汲本、殿本補，與左傳合。

二一九四頁七行時張讓弟朔為野王令按：集解引惠棟說，謂袁紀作「陽翟令張輿」，又膺為河南尹時考殺之也。

二一九四頁一一行今臣到官已積一旬按：集解引惠棟說，謂袁紀「一旬」作「二旬」。

二一九四頁一三行皆鞠躬屏氣按：「鞠」原斗「鞫」，逕據汲本、殿本改正。

二一九七頁八行漏奪名籍刊誤謂「奪」當作「脫」。按：惠棟謂續漢書作「漏脫」，奪與脫古字通。

二一九八頁四行劉季陵清高士按：汲本「陵」作「林」。殿本考證謂「陵」本或作「林」。

二二０二頁六行入林慮山中按：御覽八一七引謝承書，作「遁多黑山」。

二二０二頁七行為冶家傭按：「冶」原斗「治」，逕據汲本、殿本改正。

二二０二頁七行追之於涅陽巿中按：集解引惠棟說，謂袁紀作「滏陽」，魏郡鄴縣有釜水，或是滏水之陽。案漢末林慮、鄴縣皆屬魏郡，馥入林慮山，靜追之滏陽巿中，為得其實。

二二０四頁三行得無自取不優之議也按：汲本「議也」作「譏邪」。

二二０四頁一二行滂鶯時方艱按：集解引王補說，謂袁紀「艱」下有「難」字。

二二０五頁一五行見則排斥按：刊誤謂「見則」案文當作「則見」。

二二０五頁一五行古之循善按：刊誤謂案文「循」當作「修」。

二二０六頁一０行並衛侍於滂按：汲本、殿本「滂」作「傍」。

二二０八頁三行周易曰鼓以動之殿本考證雲諸本同，王會汾謂案易無此文。張森楷校勘記謂「鼓」或當是「風」誤。今按：注或引詩大序「風以動之」，展轉傳寫，誤「詩序」為「周易」，誤「風」為「鼓」耳。

二二０九頁五行*(征)**[復]*拜議郎據汲本、殿本改。按：前曾征拜議郎，故此雲復拜，作「征」誤。

二二０九頁六行家世冠族按：汲本、殿本「冠」上有「衣」字。

二二０九頁八行司徒樊陵按：集解引錢大昕說，謂靈帝紀陵為太尉，非司徒。

二二０九頁一０行司隸校尉許冰汲本、殿本「冰」作「永」。按：殿本考證謂「永」毛本作「冰」，監本作「水」，今從宋本。王先謙謂毛本並不作「冰」，不知所據何本。

二二０九頁一０行幽州刺史楊熙按：「楊」原斗「揚」，逕改正。

二二一０頁五行由是結仇鄉人朱並汲本、殿本「結仇」下衍「覽等」二字。按：

「覽等」二字如連上讀，當以「由是結仇覽等」句絕，然上文祗言侯覽與張儉結仇，不當有「等」字也。如連下讀，則朱並成為侯覽之鄉人，通鑒即以「覽等」二字連下讀，而省去一「等」字，作「覽鄉人朱並」，然朱並為張儉之鄉人，非侯覽之鄉人也。紹興本無此二字，乃知此二字為衍文。

冊府元龜九四九正作「鄉人朱並告儉與同郡二十四人為黨」，亦一明證也。

二二一０頁七行外黃令毛欽操兵到門按：外黃屬陳留郡，黃縣屬東萊郡，故顧炎武、錢大昕皆謂當作「黃令」，多一「外」字。惠棟則謂袁紀作「督郵毛欽」，或欽是外黃人，衍一「令」字耳。

二二一二頁二行其何傷於日月*[乎]*據汲本、殿本補，與論語合。

二二一二頁三行父*(像)**[豫]*為南郡太守據汲本、殿本改。按：殿本考證謂「豫」監本作「像」，從宋本改。

二二一二頁九行又以張牧為中賊曹吏按：刊誤謂案文多一「中」字，「吏」當作「史」。

二二一二頁一三行晊與牧亡匿齊魯之閒按：汲本、殿本「亡匿」上衍「遁逃」二字。

二二一三頁四行*[翔]*奏冀恃貴不敬據汲本、殿本補。

二二一三頁五行奏事中官按：校補謂案文「奏」當為「奉」之鬥。又按：據張元濟後漢書校勘記，「官」原作「宮」，影印時描改為「官」。

二二一四頁一行前書孔霸字次*(孺)**[儒]*據汲本、殿本改，與前書合。

二二一四頁九行皆遽還之按：王先謙謂「遽」乃「追」之鬥。

二二一五頁二行遠方至者常數百人按：「常」原作「嘗」，逕據汲本、殿本改。

二二一五頁七行□*[與]*子孫同衣而行據汲本、殿本補。

二二一五頁一０行出為任城相按：「城」原斗「成」，逕據汲本、殿本改正。

二二一五頁一二行令聞令望按：「聞」原作「問」，逕據汲本、殿本改。

二二一六頁三行而掾吏欲引南按：刊誤謂案文「吏」當作「史」。

二二一七頁一０行亡匿汝南閒按：刊誤謂案文「閒」字下又云「有聲荊豫之域」，若只在汝南，則無用「閒」字，不當云「荊」，蓋漏「南郡」二字也，南郡則屬荊州。

二二一八頁五行遣人西迎叔父爽按：刊誤謂案文致顒屍，又葬頤傍，則爽亦死矣，明脫一「喪」字。


Chinese text: This work was published before January 1, 1923, and is in the
public domain worldwide because the author died at least 100 years ago.
