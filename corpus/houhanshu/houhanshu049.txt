朱暉
朱暉字文季，南陽宛人也。[一]家世衣冠。暉早孤，有氣決。年十三，王莽敗，天下亂，與外氏家屬從田閒奔入宛城。[二]道遇腢賊，白刃劫諸婦女，略奪衣物。昆弟賓客皆惶迫，伏地莫敢動。暉拔□前曰：「財物皆可取耳，諸母衣不可得。今日朱暉死日也！」賊見其小，壯其志，笑曰：「童子內刀。」遂捨之而去。　　注[一]東觀記曰「其先宋微子之後也，以國氏姓。周衰，諸侯滅宋，罐碭，易姓為朱，後徙於宛」也。

注[二]東觀記曰「暉外祖父孔休，以德行稱於代」也。

初，光武與暉父岑俱學長安，有舊故。及即位，求問岑，時已卒，乃召暉拜為郎。暉尋以病去，卒業於太學。性矜嚴，進止必以禮，諸儒稱其高。

永平初，顯宗舅新陽侯陰就慕暉賢，自往候之，暉避不見。復遣家丞致禮，[一]　　暉遂閉門不受。就聞，歎曰：「志士也，勿奪其節。」後為郡吏，太守阮況嘗欲市暉*(牛)**[婢]*，暉不從。[二]及況卒，暉乃厚贈送其家。人或譏焉，暉曰：「前阮府君有求於我，所以不敢聞命，誠恐以財貨□君。今而相送，明吾非有愛也。」驃騎將軍東平王蒼聞而辟之，甚禮敬焉。正月朔旦，蒼當入賀。故事，少府給璧。是時陰就為府卿，貴驕，吏□不奉法。蒼坐朝堂，漏且盡，而求璧不可得，顧謂掾屬曰：「若之何？」暉望見少府主簿持璧，即往紿之曰：[三]「我數聞璧未嘗見，試請觀之。」主簿以授暉，暉顧召令史奉之。[四]主簿大驚，遽以白就。就曰：「朱掾義士，勿復求。」更以它璧朝。蒼既罷，召暉謂曰：「屬者掾自視孰與藺相如？」

[五]帝聞壯之。及當幸長安，欲嚴宿□，故以暉為衛士令。再遷臨淮太守。　　注[一]續漢志曰：「諸侯家丞，秩三百石。」

注[二]東觀記曰：「暉為*(掾)*督郵，況當歸女，欲買暉婢，暉不敢與。後況卒，暉送其家金三斤。」

注[三]紿，欺也。　　注[四]奉之於蒼。

注[五]屬，向也。與猶如也。史記曰，藺相如，趙人也。趙惠文王時得楚和氏璧，秦昭王欲以十五城易之，趙王使相如奉璧入秦。秦王大喜，無意償趙城。相如乃前曰：「璧有瑕，願指示王。」相如因持璧卻立倚柱，怒發上衝冠，曰：「臣觀大王無償趙城色，故臣復取璧。大王必欲急臣，臣今頭與璧俱碎於柱矣。」相如持其璧睨柱，欲以擊柱。秦王恐其璧破，乃謝之。

暉好節□，有所拔用，皆厲行士。其諸報怨，以義犯率，皆為求其理，多得生濟。其不義之囚，實時僵仆。[一]吏人畏愛，為之歌曰：「強直自遂，南陽朱季。吏畏其威，人懷其惠。」[二]數年，坐法免。[三]　　注[一]僵，偃；僕，踣也。

注[二]東觀記曰：「建武十六年，四方牛大疫，臨淮獨不，鄰郡人多牽牛入界。」

注[三]東觀記曰：「坐考長吏囚死獄中，州奏免官。」

暉剛於為吏，見忌於上，所在多被劾。自去臨淮，屏居野澤，布衣蔬食，不與邑裡通，鄉黨譏其介。[一]建初中，南陽大饑，米石千餘，暉盡散其家資，以分宗裡故舊之貧羸者，鄉族皆歸焉。初，暉同縣張堪素有名稱，嘗於太學見暉，甚重之，接以友道，乃把暉臂曰：「欲以妻子托朱生。」暉以堪先達，舉手未敢對，自後不復相見。堪卒，暉聞其妻子貧困，乃自往候視，厚賑贍之。暉少子頡怪而問曰：「大人不與堪為友，平生未曾相聞，子孫竊怪之。」暉曰：「堪嘗有知己之言，吾以信於心也。」[二]暉又與同郡陳揖交善，揖早卒，有遺腹子友，暉常哀之。及司徒桓虞為南陽太守，召暉子駢為吏，暉辭駢而薦友。虞歎息，遂召之。其義烈若此。　　注[一]介，特也。言不與觿同。

注[二]以堪先托妻子，心已許之，故言信於心也。

元和中，肅宗巡狩，告南陽太守問暉起居，召拜為尚書僕射。歲中遷太山太守。

暉上疏乞留中，詔許之。因上便宜，陳密事，深見嘉納。詔報曰：「補公家之闕，[一]不累清白之素，斯善美之士也。俗吏苟合，阿意面從，進無謇謇之志，卻無退思之念，[二]患之甚久。惟今所言，適我願也。生其勉之！」　　注[一]詩曰：「袞職有闕，仲山甫補之。」

注[二]易蹇卦艮下坎上，艮為山，坎為水，山上有水，蹇難之象也。六二爻上應於五，五為君位，二宜為臣也。居儉難之時，履當其位，不以五在難私身遠害，故曰「王臣蹇蹇，匪躬之故」。孝經曰：「退思補過。」「謇」與「蹇」通。

是時谷貴，縣官經用不足，[一]朝廷憂之。尚書張林上言：「谷所以貴，由錢賤故也。可盡封錢，一取布帛為租，以通天下之用。又鹽，食之急者，雖貴，人不得不須，官可自□。[二]又宜因交址﹑益州上計吏往來，市珍寶，收采其利，武帝時所謂均輸者也。」[三]於是詔諸尚書通議。暉奏據林言不可施行，事遂寢。後陳事者復重述林前議，以為於國誠便，帝然之，有詔施行。暉復獨奏曰：

「王制，天子不言有無，諸侯不言多少，祿食之家不與百姓爭利。今均輸之法與賈販無異，鹽利歸官，則下人窮怨，布帛為租，則吏多奸盜，誠非明主所當宜行。」帝卒以林等言為然，得暉重議，因發怒，切責諸尚書。暉等皆自系獄。

三日，詔敕出之。曰：「國家樂聞駁議，黃發無愆，詔書過耳，[四]何故自系？」暉因稱病篤，不肯復署議。

尚書令以下惶怖，謂暉曰：「今臨得譴讓，柰何稱病，其禍不細！」暉曰：「行年八十，蒙恩得在機密，當以死報。若心知不可而順旨雷同，負臣子之義。今耳目無所聞見，伏待死命。」遂閉口不復言。諸尚書不知所為，乃共劾奏暉。

帝意解，寑其事。後數日，詔使直事郎問暉起居，[五]太醫視疾，太官賜食。暉乃起謝，復賜錢十萬，布百匹，衣十領。　　

注[一]經，常也。

注[二]前書曰：「因官器作□鹽。」音義曰：「□，古『煮』字。」

注[三]武帝作均輸法，謂州郡所出租賦，並雇運之直，官總取之，市其土地所出之物。官自轉輸於京，謂之均輸。

注[四]黃發，老稱。謂朱暉也。

注[五]直事郎謂署郎當次直者。

後遷為尚書令，以老病乞身，拜騎都尉，賜錢二十萬。和帝即位，竇憲北征匈奴，暉復上疏諫。頃之，病卒。[一]　　注[一]華嶠書曰「暉年五十失妻，昆弟欲為繼室，暉歎曰：『時俗希不以後妻敗家者！』遂不復娶」也。

子頡，修儒術，安帝時至陳相。頡子穆。

朱穆
穆字公叔。年五歲，便有孝稱。父母有病，輒不飲食，差乃復常。及壯耽學，銳意講誦，或時思至，不自知亡失衣冠，顛隊坑岸。其父常以為專愚，幾不知數馬足。

[一]穆愈更精篤。　　注[一]幾音近衣反。前書曰：「石慶為太僕，上問車中幾馬？慶以策數馬畢，舉手曰『六馬。』」言穆用心專愚更甚也。

初舉孝廉。[一]順帝末，江淮盜賊腢起，州郡不能禁。或說大將軍梁冀曰：「朱公叔兼資文武，海內奇士，若以為謀主，賊不足平也。」冀亦素聞穆名，乃辟之，使典兵事，甚見親任。及桓帝即位，順烈太后臨朝，穆以冀埶地親重，望有以扶持王室，因推災異，奏記以勸戒冀曰：「穆伏念明年丁亥之歲，刑德合於干位，[二]易經龍戰之會。其文曰：『龍戰於野，其道窮也。』[三]謂陽道將勝而陰道負也。今年九月天氣鬱冒，五位四候連失正氣，此互相明也。夫善道屬陽，惡道屬陰，若修正守陽，摧折惡類，則福從之矣。穆每事不逮，所好唯學，傳受於師，時有可試。願將軍少察愚言，申納諸儒，[四]而親其忠正，絕其姑息，[五]專心公朝，割除私慾，廣求賢能，斥遠佞惡。夫人君不可不學，當以天地順道漸漬其心。宜為皇帝選置師傅及侍講者，得小心忠篤敦禮之士，將軍與之俱入，參勸講授，師賢法古，此猶倚南山坐平原也，誰能傾之！今年夏，月暈房星，明年當有小□。宜急誅奸臣為天下所怨毒者，以塞災咎。議郎﹑大夫之位，本以式序儒術高行之士，今多非其人；九卿之中，亦有乖其任者。惟將軍察焉。」又薦種暠﹑欒巴等。而明年嚴鮪謀立清河王蒜，又黃龍二見沛國。

冀無術學，遂以穆「龍戰」之言為應，於是請暠為從事中郎，薦巴為議郎，舉穆高第，為侍御史。[六]　　注[一]謝承書曰「穆少有英才，學明五經。性矜嚴疾惡，不交非類。年二十為郡督郵，迎新太守，見穆曰：『君年少為督郵，因族埶？為有令德？』穆荅曰：『郡中瞻望明府謂如仲尼，非顏回不敢以迎孔子。』更問風俗人物。太守甚奇之，曰：『僕非仲尼，督郵可謂顏回也。』遂歷職股肱，舉孝廉」也。

注[二]曆法，太歲在丁﹑壬，歲德在北宮，太歲在亥﹑卯﹑未，歲刑亦在北宮，故合於干位也。

注[三]易坤卦上六象詞也。以爻居上六，故雲其道窮也。王弼注云：「陰之為道，卑順不逆，乃全其美，盛而不已。固陽之地，陽所不堪，故戰於野。」

注[四]申，重也。

注[五]姑，且也。息，安也。小人之道，苟且取安也。禮記曰「君子之愛人也以德，細人之愛人也以姑息」也。

注[六]續漢書曰：「穆舉高第，拜侍御史。桓帝臨辟雍，行禮畢，公卿出，虎賁置弓階上，公卿下階皆避弓。穆過，呵虎賁曰：『執天子器，何故投於地！』虎賁怖，即攝弓。穆劾奏虎賁抵罪，公卿皆籩，曰『朱御史可謂臨事不惑者也』。」

時同郡趙康叔盛者，隱於武當山，清靜不仕，以經傳教授。穆時年五十，乃奉書稱弟子。及康歿，喪之如師。其尊德重道，為當時所服。

常感時澆薄，慕尚敦篤，乃作祟厚論。其辭曰：

夫俗之薄也，有自來矣。故仲尼歎曰：「大道之行也，而丘不與焉。」[一]蓋傷之也。夫道者，以天下為一，在彼猶在己也。故行違於道則愧生於心，非畏義也；

事違於理則負結於意，非憚禮也。故率性而行謂之道，[二]得其天性謂之德。[三]　　德性失然後貴仁義，[四]是以仁義起而道德遷，[五]禮法興而淳樸散。故道德以仁義為薄，淳樸以禮法為賊也。[六]夫中世之所敦，已為上世之所薄，[七]　　況又薄於此乎！　　注[一]禮記仲尼歎曰：「大道之行，三代之英，丘未之逮也，而有志焉。」鄭玄注曰：「大道，謂三皇﹑五帝時也。」

注[二]率，循也。子思曰「天命之謂性，率性之謂道，修道之謂教」也。

注[三]天之所命之謂性，不失天性是為德。

注[四]道德之性失，仁義之多彰。　　注[五]遷，徙也。

注[六]老子曰：「失道而後德，失德而後仁，失仁而後義，失義而後禮。夫禮者，忠信之薄而亂之首也。」

注[七]中世謂五帝時。

故夫天不崇大則覆幬不廣，地不深厚則載物不博，[一]人不敦厖則道數不遠。[二]　　昔在仲尼不失舊於原壤，[三]楚嚴不忍章於絕纓。[四]由此觀之，聖賢之德敦矣。老氏之經曰：「大丈夫處其厚不處其薄，居其實不居其華，故去彼取此。」

[五]夫時有薄而厚施，行有失而惠用。[六]故覆人之過者，敦之道也；救人之失者，厚之行也。往者，馬援深昭此道，可以為德，誡其兄子曰：「吾欲汝曹聞人之過如聞父母之名。耳可得聞，口不得言。」斯言要矣。遠則聖賢履之上世，[七]近則丙吉﹑張子孺行之漢廷。[八]故能振英聲於百世，播不滅之遺風，不亦美哉！　　注[一]幬亦覆。左傳曰：「如天之無不燾，如地之無不載。」「幬」與「燾」同。

注[二]敦厖，厚大也。左傳曰：「人生敦厖。」數猶理也。言人不敦厚，不能入道之精理也。

注[三]原壤，孔子之舊也。禮記曰：「原壤之母死，孔子助之沐幟。原壤登木而歌曰：『狸首之班然，執女手之卷然。』從者曰：『子未可以已乎？』夫子曰：『親者無失其為親，故者無失其為故。』」注[四]說苑曰：「楚莊王賜腢臣酒，日暮燭滅，乃有人引美人之衣者。美人援絕其冠纓，告王趣火來上，視絕纓者。王曰：『賜人酒，使醉失禮，柰何欲顯婦人之節而辱士乎？』乃命左右曰：『與寡人飲，不絕冠纓者不歡。』腢臣百餘人皆絕去其冠纓，乃上火」也。

注[五]此老子*[道]*德經之詞也。顧歡注曰：「道德為厚，禮法為薄，清虛為實，聲色為華。去彼華薄，取此厚實。」

注[六]俗之凋薄，以厚御之；行*[之]*有失，以惠待之。即上孔子﹑楚莊是也。

注[七]履，踐也。言敦厚之道，孔子﹑楚莊已踐履之。

注[八]宣帝時丙吉為丞相，不案吏，曰：「夫以三公府案吏，吾竊陋之。」子孺為車騎將軍，匿名遠權，隱人過失。

然而時俗或異，風化不敦，而尚相誹謗，謂之臧否。記短則兼折其長，貶惡則並伐其善。悠悠者皆是，其可稱乎！[一]凡此之類，豈徒乖為君子之道哉，將有危身累家之禍焉。悲夫！行之者不知憂其然，故害興而莫之及也。斯既然矣，又有異焉。

人皆見之而不能自遷。何則？務進者趨前而不顧後，榮貴者矜己而不待人，智不接愚，富不賑貧，貞士孤而不恤，賢者□而不存。故田蚡以尊顯致安國之金，[二]淳於以貴埶引方進之言。[三]夫以韓、翟之操，為漢之名宰，[四]然猶不能振一貧賢，薦一孤士，又況其下者乎！此禽息、史魚所以專名於前，而莫繼於後者也。[五]故時敦俗美，則小人守正，利不能誘也；時否俗薄，雖君子為邪，義不能止也。[六]何則？先進者既往而不反，後來者複習俗而追之，是以虛華盛而忠信微，刻薄稠而純篤稀。斯蓋谷風有「棄予」之歎，[七]伐木有「鳥鳴」之悲矣！[八]　　注[一]悠悠，多也。稱，舉也。

注[二]田蚡，*(武)**[景]*帝王皇后同產弟，為太尉，親貴用事。韓安國為梁王太傅，坐法失官，安國以五百金遺蚡，蚡為言太后，即召以為北地都尉也。

注[三]翟方進，成帝時為丞相。淳于長，元後姊子，封定陵侯，以能謀議為九卿，用事。方進獨與長交，稱薦之也。

注[四]前書曰：「天子以韓安國為國器，拜御史大夫。」又曰：「翟方進智能有餘，天子甚重之。」故言名宰也。

注[五]韓詩外傳曰：「禽息，秦大夫，薦百里奚不見納。繆公出，當車以頭擊闑，腦乃精出，曰：『臣生無補於國，不如死也。』繆公感寤而用百里奚，秦以大化。」禮，大夫殯於正室，士於適室。韓子曰，史魚，□大夫。卒，委柩後寢。□君吊而問之。曰：「不能進蘧伯玉，退彌子瑕。」以尸諫也。

注[六]皆牽於時也。

注[七]詩小雅曰：「習習谷風，維風及雨。將恐將懼，維予與汝。將安將樂，汝轉棄予。」

注[八]詩小雅曰「伐木丁丁，鳥鳴嚶嚶。出自幽谷，遷於喬木。嚶其鳴矣，求其友聲」也。

嗟乎！世士誠躬師孔聖之崇則，嘉楚嚴之美行，希李老之雅誨，思馬援之所尚，鄙二宰之失度，美韓稜之抗正，[一]貴丙、張之弘裕，賤時俗之誹謗，則道豐績盛，名顯身榮，載不刊之德，[二]播不滅之聲。然*[後]*知薄者之不足，厚者之有餘也。彼與草木俱朽，[三]此與金石相傾，[四]豈得同年而語，並日而談哉？」　　注[一]事具韓稜傳也。

注[二]刊，削也。　　注[三]彼謂薄也。

注[四]此謂厚也。老子曰：「高下之相傾。」

穆又著絕交論，亦矯時之作。[一]　　注[一]穆集載論，其略曰：「或曰：『子絕存問，不見客，亦不荅也，何故？』曰：『古者，進退趨業，無私游之交，相見以公朝，享會以禮紀，否則朋徒受習而已。』曰：『人將疾子，如何？』曰：『寧受疾。』曰：『受疾可乎？』曰：『世之務交遊也久矣，敦千乘不忌於君，犯禮以追之，背公以從之。其愈者，則孺子之愛也；其甚者，則求蔽過竊譽，以贍其私。事替義退，公輕私重，居勞於聽也。或於道而求其私，贍矣。是故遂往不反，而莫敢止焉。是川瀆並決，而莫之敢塞；游豶蹂稼，而莫之禁也。詩云：「威儀棣棣，不可筭也。」後生將復何述？

而吾不才，焉能規此？實悼無行，子道多闕，臣事多尤，思復白圭，重考古言，以補往過。時無孔堂，思兼則滯，匪有廢也，則亦焉興？是以敢受疾也，不亦可乎！』」文士傳曰：「世無絕交。」又與劉伯宗絕交書及詩曰：「昔我為豐令，足下不遭母憂乎？親解縗絰，來入豐寺。及我為持書御史，足下親來入台。足下今為二千石，我下為郎，乃反因計吏以謁相與。足下豈丞尉之徒，我豈足下部*[民]*，欲以此謁為榮寵乎？咄！劉伯宗於仁義道何其薄哉！」其詩曰：「北山有鴟，不絜其翼。飛不正向，寢不定息。饑則木攬，飽則泥伏。饕餮貪污，臭腐是食。填腸滿嗉，嗜欲無極。長鳴呼鳳，謂鳳無德。鳳之所趣，與子異域。永從此訣，各自努力！」蓋因此而著論也。

梁冀驕暴不悛，朝野嗟毒，穆以故吏，懼其釁積招禍，復奏記諫曰：「古之明君，必有輔德之臣，規諫之官，下至器物，銘書成敗，以防遺失。[一]故君有正道，臣有正路，[二]從之如升堂，違之如赴壑。今明將軍地有申伯之尊，[三]位為腢公之首，[四]一日行善，天下歸仁，[五]終朝為惡，四海傾覆。頃者，官人俱匱，加以水蟲為害。[六]京師諸官費用增多，詔書發調或至十倍。各言官無見財，皆當出民，搒掠割剝，強令充足。公賦既重，私斂又深。牧守長吏，多非德選，貪聚無猒，遇人如虜，或絕命於棰楚之下，或自賊於迫切之求。[七]　　又掠奪百姓，皆托之尊府。遂令將軍結怨天下，吏人酸毒，道路歎嗟。昔秦政煩苛，百姓土崩，陳勝奮臂一呼，天下鼎沸，[八]而面諛之臣，猶言安耳。[九]　　諱惡不悛，卒至亡滅。昔永和之末，綱紀少□，頗失人望。四五歲耳，而財空戶散，下有離心。馬免之徒乘敝而起，荊揚之閒幾成大患。[一０]幸賴順烈皇后初政清靜，內外同力，僅乃討定。今百姓戚戚，困於永和，內非仁愛之心可得容忍，外非守國之計所宜久安也。夫將相大臣，均體元首，共輿而馳，同舟而濟，輿傾舟覆，患實共之。

豈可以去明即昧，履危自安，[一一]主孤時困，而莫之恤乎！宜時易宰守非其人者，減省第宅園池之費，拒絕郡國諸所奉送。內以自明，外解人惑，使挾奸之吏無所依托，司察之臣得盡耳目。憲度既張，遠邇清壹，則將軍身尊事顯，德耀無窮。天道明察，無言不信，惟垂省覽。」冀不納，而縱放日滋，遂復賂遺左右，交通宦者，任其子弟﹑賓客以為州郡要職。穆又奏記極諫，冀終不悟。

報書云：「如此，僕亦無一可邪？」穆言雖切，然亦不甚罪也。　　注[一]黃帝作巾機之法，孔甲有盤盂之誡。太公陰謀曰，武王衣之銘曰：「桑蠶苦，女工難，得新捐故後必寒。」鏡銘曰：「以鏡自照者見形容，以人自照者見吉凶。」觴銘曰「樂極則悲，沉湎致非，社稷為危」也。

注[二]說苑君道篇曰：「人君之道，清淨無為，務在博愛，趨在任賢，廣開耳目，以察萬方，不固溺於流俗，不拘繫於左右。」臣術篇曰「人臣之術，順從覆命，無所敢專，義不苟合，位不苟尊，必有益於國，必有補於君」也。

注[三]申國之伯，周宣王之元舅。　　注[四]冀絕席於三公。

注[五]論語曰：「一日克己復禮，天下歸仁焉。」

注[六]水災及蝗蟲也。　　注[七]賊，殺也。

注[八]前書淮南王謂伍被曰「陳勝，吳廣起於大澤，奮臂大呼，天下響應」也。

注[九]秦胡亥時，山東兵大起，叔孫通謂胡亥曰：「鼠竊狗盜，郡縣逐捕之，不足憂。」諸生曰：「何先生言之諛也！」

注[一０]質帝時，九江賊馬免稱「黃帝」，歷陽賊華孟稱「黑帝」，並九江都尉滕撫討斬之。九江、歷陽是荊揚之閒也。

注[一一]即，就也。

永興元年，河溢，漂害人庶數十萬戶，百姓荒饉，流移道路。冀州盜賊尤多，故擢穆為冀州刺史。州人有宦者三人為中常侍，並以檄謁穆。穆疾之，辭不相見。冀部令長聞穆濟河，解印綬去者四十餘人。及到，奏劾諸郡，至有自殺者。

以威略權宜，盡誅賊渠帥。舉劾權貴，或乃死獄中。有宦者趙忠喪父，歸葬安平，[一]僭為璵璠、玉匣、偶人。[二]穆聞之，下郡案驗。吏畏其嚴明，遂發墓剖棺，陳屍出之，而收其家屬。帝聞大怒，征穆詣廷尉，[三]輸作左校。[四]　　太學書生劉陶等數千人詣闕上書訟穆曰：「伏見施刑徒朱穆，處公憂國，拜州之日，志清奸惡。誠以常侍貴寵，父兄子弟布在州郡，競為虎狼，噬食小人，故穆張理天網，補綴漏目，羅取殘禍，以塞天意。由是內官鹹共恚疾，謗讟煩興，讒隙仍作，極其刑□，輸作左校。天下有識，皆以穆同勤禹、稷而被共、鯀之戾，若死者有知，則唐帝怒於崇山，重華忿於蒼墓矣。[五]當今中官近習，[六]竊持國柄，[七]手握王爵，口含天憲，運賞則使餓隸富於季孫，[八]呼腔則令伊、顏化為桀、跖。[九]而穆獨亢然不顧身害。非惡榮而好辱，惡生而好死也，徒感王綱之不攝，[一０]　　懼天網之久失，故竭心懷憂，為上深計。臣願黥首系趾，[一一]代穆校作。」

帝覽其奏，乃赦之。　　注[一]安平，郡，冀州所部。

注[二]玉匣長尺，廣二寸半，衣死者自□以下至足，連以金縷，天子之制也。左傳曰：「陽虎將以璵璠斂。」杜預注云：「美玉名，君所佩也。」偶人，明器之屬也。

注[三]謝承書曰：「穆臨當就道，冀州從事欲為畫像置聽事上，穆留板書曰：『勿畫吾形，以為重負。忠義之未顯，何形象之足紀也！』」注[四]左校，署名，屬將作，掌左工徒。

注[五]尚書曰：「放驩兜於崇山。」孔安國注曰：「崇山，南裔也。」山海經曰：「有讙頭之國，帝堯葬焉。」郭璞注云：「讙頭，驩兜也。」禮記曰：「舜葬蒼梧之野。」

注[六]鄭玄注禮記云：「近習，天子所親幸者。」

注[七]周禮以八柄詔王馭腢臣，謂爵、祿、予、置、生、奪、廢、誅也。

注[八]運，行也。論語曰：「季氏富於周公。」

注[九]呼腔，吐納也。伊尹、顏回、夏桀、盜跖也。

注[一０]攝，持也。

注[一一]黥首謂鑿額涅墨也。系趾謂釱其足也，以鐵著足曰釱也。

穆居家數年，在朝諸公多有相推薦者，於是征拜尚書。穆既深疾宦官，及在台閣，旦夕共事，志欲除之。乃上疏曰：「案漢故事，中常侍參選士人。建武以後，乃悉用宦者。自延平以來，浸益貴盛，假貂璫之飾，處常伯之任，[一]天朝政事，一更其手，灌傾海內，寵貴無極，子弟親戚，並荷榮任，故放濫驕溢，莫能禁御。凶狡無行之徒，媚以求官，恃埶怙寵之輩，漁食百姓，窮破天下，空竭小人。愚臣以為可悉罷省，遵復往初，率由舊章，更選海內清淳之士，明達國體者，以補其處。即陛下可為堯舜之君，觿僚皆為稷契之臣，兆庶黎萌蒙被聖化矣。」帝不納。後穆因進見，口復陳曰：「臣聞漢家舊典，置侍中、中常侍各一人，省尚書事，[二]黃門侍郎一人，傳發書奏，[三]皆用姓族。[四]自和熹太后以女主稱制，不接公卿，乃以閹人為常侍，小黃門通命兩宮。自此以來，權傾人主，窮困天下。宜皆罷遣，博選耆儒宿德，與參政事。」帝怒，不應。

穆伏不肯起。左右傳出，[五]良久乃趨而去。自此中官數因事稱詔詆毀之。　　注[一]璫以金為之，當冠前，附以金蟬也。漢官儀曰：「中常侍，秦官也。漢興，或用士人，銀璫左貂。光武已後，專任宦者，右貂金璫。」常伯，侍中。

注[二]省，覽也。　　注[三]傳，通也。

注[四]引用士人有族望者。　　注[五]傳聲令出。

穆素剛，不得意，居無幾，憤懣發疽。[一]延熹六年，卒，時年六十四。祿仕數十年，蔬食布衣，家無餘財。公卿共表穆立節忠清，虔恭機密，守死善道，宜蒙旌寵。策詔□述，追贈益州太守。所著論、策、奏、教、書、詩、記、嘲，凡二十篇。[二]　　注[一]疽，癰也。

注[二]袁山松書曰：「穆著論甚美，蔡邕嘗至其家自寫之。」

穆前在冀州，所辟用皆清德長者，多至公卿、州郡。子野，少有名節，仕至河南尹。[一]初，穆父卒，穆與諸儒考依古義，謚曰貞宣先生。[二]及穆卒，蔡邕復與門人共述其體行，謚為文忠先生。[三]　　注[一]野字子遼，見荀爽薦文。

注[二]謚法曰：「清白守節曰貞，善聞周達曰宣。」

注[三]袁山松書曰：「蔡邕議曰：『魯季文子，君子以為忠，而謚曰文子。又傳曰：「忠，文之實也。」忠以為實，文以彰之。』遂共謚穆。荀爽聞而非之。故張璠論曰：『夫謚者，上之所贈，非下之所造，故顏、閔至德，不聞有謚。朱、蔡各以衰世臧否不立，故私議之。』」

論曰：朱穆見比周傷義，偏黨毀俗，[一]志抑朋游之私，遂著絕交之論。蔡邕以為穆貞而孤，又作正交而廣其致焉。[二]蓋孔子稱「上交不諂，下交不黷」，[三]又曰「晏平仲善與人交」，子夏之門人亦問交於子張。[四]故易明「斷金」之義，[五]詩載「燕朋」之謠。[六]若夫文會輔仁，直諒多聞之友，時濟其益，[七]紵衣傾蓋，彈冠結綬之夫，遂隆其好，[八]斯固交者之方焉。[九]至乃田、竇、□、霍之遊客，[一０]廉頗、翟公之門賓，[一一]進由埶合，退因衰異。又專諸、荊卿之感激，[一二]侯生、豫子之投身，[一三]情為恩使，命緣義輕。皆以利害移心，懷德成節，非夫交照之本，未可語失得之原也。穆徒以友分少全，因絕同志之求；黨俠生敝，而忘得朋之義。[一四]蔡氏貞孤之言，其為然也！古之善交者詳矣。漢興稱王陽、貢禹、陳遵、張竦，[一五]中世有廉范、慶鴻、陳重、賴義雲。　　

注[一]左傳曰：「頑嚚不友，是與比周。」杜預注云：「比，近也。周，密也。」

注[二]邕論略曰：「聞之前訓曰：『君子以朋友講習，而正人無有淫朋。』是以古之交者，其義敦以正，其誓信以固。逮至周德始衰，頌聲既寢，伐木有『鳥鳴』之刺，谷風有『棄予』之怨，其所由來，政之缺也。自此已降，彌以陵□，或闕其始終，或強其比周。是以搢紳患其然，而論者諄諄如也。疾淺薄而攜貳者有之，惡朋黨而絕交遊者有之。其論交也，曰富貴則人爭趣之，貧賤則人爭去之。是以君子慎人所以交己，審己所以交人，富貴則無暴集之客，貧賤則無棄舊之賓矣。故原其所以來，則知其所以去；見其所以始，則鶯其所以終。彼貞士者，貧賤不待夫富貴，富貴不驕乎貧賤，故可貴也。蓋朋友之道，有義則合，無義則離。善則久要不忘平生之言，惡則忠告善誨之，否則止，無自辱焉。故君子不為可棄之行，不患人之遺己也。信有可歸之德，不病人之遠己也。不幸或然，則躬自厚而薄責於人，怨其遠矣；求諸己而不求諸人，咎其稀矣。夫遠怨稀咎之機，鹹在乎躬，莫之能改也。子夏之門人問交於子張，而二子各有聞乎夫子，然則以交誨也。商也寬，故告之以距人，師也褊，故訓之以容觿，各從其行而矯之。至於仲尼之正教，則泛愛觿而親仁，故非善不喜，非仁不親，交遊以方，會友以文，可無貶也。谷梁子亦曰：『心志既通，名譽不聞，友之罪也。』今將患其流而塞其源，病其末而刈其本，無乃未若擇其正而黜其邪，與其彼農皆黍而獨稷焉。夫黍亦神農之嘉谷，與稷並為粢盛也，使交而可廢，則黍其愆矣。括二論而言之，則刺薄者博而洽，斷交者貞而孤。孤有羔羊之節，與其不獲已而矯時也，走將從夫孤焉。」

注[三]易系辭之言也。　　注[四]並見論語。

注[五]易系辭曰：「二人同心，其利斷金。」

注[六]詩小雅伐木序云：「燕朋友故舊也。」其詩曰：「伐木滸滸，釃酒有藇。」釃音所宜反。藇音序。

注[七]論語曰：「君子以文會友，以友輔仁。」又曰：「益者三友，友直，友諒，友多聞，益矣。」

注[八]左傳曰，吳季札以縞帶贈子產，子產獻紵衣焉。孔叢子曰：「孔子與程子相遇於塗，傾蓋而語。」傾蓋謂駐車交蓋也。前書曰，王陽、貢禹相與為友，朱博與蕭育為友，時稱「蕭朱結綬，王貢彈冠」，言其趣捨同，相薦達。

注[九]方，道也。

注[一０]竇嬰，孝文皇后從兄子，封魏其侯，游士賓客爭歸之。武帝時為丞相。田蚡，*(武)**[景]*帝王皇后同產弟，為太尉。蚡以太后故親幸，數言事多效，士吏趨埶利者皆去嬰而歸蚡。□青拜大將軍，青姊子霍去病為驃騎將軍，皆為大司馬。去病秩祿與大將軍等，自是後青日衰而去病益貴，青故人門下多去事去病，輒得官爵也。

注[一一]史記曰，廉頗趙人，封為信平君，假相國。長平之免歸也，故客盡去；及復用為將，客又至。廉頗曰：「客退矣。」客曰：「吁！君何見之晚也？夫以市道交，君有埶我即從君，無埶即去，此其理也，又何怨焉？」下邽翟公為廷尉，賓客亦填門；及廢，門外可設爵羅。後復為廷尉，賓客欲往，翟公大署其門曰「一死一生，乃知交情。一貧一富，乃知交態。一貴一賤，交情乃見」也。

注[一二]史記曰，專諸，堂邑人。吳公子光以嫡嗣未得立，請專諸刺吳王僚。諸曰：「王僚可殺也，母老子弱，是其無如我何？」光乃置酒請王僚。酒酣，專諸置匕首魚炙之中，以刺王僚，立死。又曰，荊軻，□人也。燕太子丹質於秦，秦王政遇之不善，丹怨亡歸，與軻交結，乃尊為上卿，故謂之荊卿。軻入秦，刺始皇不遂而死也。

注[一三]史記曰，侯嬴，魏隱士，為大梁夷門門者，魏公子無忌請為上客。秦圍邯鄲，嬴教公子竊兵符北救趙，乃自剄。又曰，豫讓，晉人。趙襄子滅智伯，讓曰：「士為知己者死。」乃變名姓，欲刺襄子，襄子令執之，遂伏□而死。

注[一四]易曰：「西南得朋。」

注[一五]前書曰，陳遵字孟公，杜陵人也。張竦字伯松。竦博學通達，以廉儉自守，而遵放縱不拘。操行雖異，然相親友也。

樂恢
樂恢字伯奇，京兆長陵人也。父親，為縣吏，得罪於令，收將殺之。恢年十一，常俯伏寺門，晝夜號泣。令聞而矜之，即解出親。

恢長好經學，事博士焦永。永為河東太守，恢隨之官，閉廬精誦，不交人物。

後永以事被考，諸弟子皆以通關被系，[一]恢獨*(皦)**[曒]*然不□於法，[二]　　遂篤志為名儒。性廉直介立，[三]行不合己者，雖貴不與交。信陽侯陰就數致禮請恢，恢絕不荅。　　注[一]為交通關涉也。

注[二]*(皦)**[曒]*，明也，音公鳥反。或從「白」作「皎」，音亦同。

注[三]介，特也。

後仕本郡吏，太守坐法誅，[一]故人莫敢往，恢獨奔喪行服，坐以抵罪。歸，復為功曹，選舉不阿，請托無所容。同郡楊政數觿毀恢，後舉政子為孝廉，由是鄉里歸之。辟司空牟融府。會蜀郡太守第五倫代融為司空，恢以與倫同郡，不肯留，薦穎川杜安而退。諸公多其行，連辟之，遂皆不應。[二]　　注[一]東觀記京兆尹張恂召恢，署戶曹史。

注[二]華嶠書曰：「安擢為宛令，以病去。章帝行過穎川，安上書，召拜御史，遷至巴郡太守。而恢在家，安與恢書通問，恢告吏口謝，且讓之曰：『為宛令不合志，病去可也。干人主以窺覦，非也。違平生操，故不報。』安亦節士也，年十三入太學，號奇童。洛陽令周紆自往候安，安謝不見。京師貴戚慕其行，或遺之書，安不發，悉壁藏之。及後捕案貴戚賓客，安開壁出書，印封如故。」

後征拜議郎。會車騎將軍竇憲出征匈奴，恢數上書諫爭，朝廷稱其忠。[一]入為尚書僕射。是時河南尹王調、洛陽令李阜與竇憲厚善，縱捨自由。恢劾奏調、阜，並及司隸校尉。諸所刺舉，無所迴避，貴戚惡之。[二]憲弟夏陽侯纓欲往候恢，恢謝不與通。憲兄弟放縱，而忿其不附己。妻每諫恢曰：「昔人有容身避害，何必以言取怨？」恢歎曰：「吾何忍素餐立人之朝乎！」遂上疏諫曰：「臣聞百王之失，皆由權移於下。大臣持國，常以埶盛為咎。伏念先帝，聖德未永，早棄萬國。陛下富於春秋，纂承大業，[三]諸舅不宜干正王室，以示天下之私。經曰：『天地乖互，觿物夭傷。君臣失序，萬人受殃。』政失不救，其極不測。方今之宜，上以義自割，下以謙自引。四舅可長保爵土之榮，[四]皇太后永無籩負宗廟之憂，誠策之上者也。」書奏不省。

時竇太后臨朝，和帝未親萬機，恢以意不得行，乃稱疾乞骸骨。詔賜錢，太醫視疾。恢薦任城郭均、成陽高鳳，而遂稱篤。拜騎都尉，上書辭謝曰：「仍受厚恩，無以報效。夫政在大夫，孔子所疾；[五]世卿持權，春秋以戒。[六]聖人懇惻，不虛言也。

近世外戚富貴，必有驕溢之敗。今陛下思慕山陵，未遑政事；諸舅寵盛，權行四方。若不能自損，誅罰必加。臣壽命垂盡，臨死竭愚，惟蒙留神。」詔聽上印綬，乃歸鄉里。竇憲因是風厲州郡迫脅，恢遂飲藥死。弟子縗絰挽者數百人，[七]觿庶痛傷之。　　注[一]東觀記載恢所上書諫曰：「春秋之義，王者不理夷狄。得其地不可墾發，得其人無益於政，故明王之於夷狄，紅縻而已。孔子曰：『遠人不服，則修文德以來之。』以漢之盛，不務修舜、禹、周公之*(術)**[德]*，而無故興干戈，動兵革，以求無用之物，臣誠惑之！」

注[二]決錄注曰：「調字叔和，為河南尹。永和二年，坐買洛陽令同郡任稜竹田及上罷城東漕渠免官。」

注[三]春秋謂年也。言年少，春秋尚多，故稱富。

注[四]四舅謂竇憲、弟篤、景、纓也。

注[五]論語孔子曰：「天下有道，政不在大夫。」

注[六]左傳曰：「齊崔氏出奔□。」公羊傳曰：「崔氏者何？齊大夫。稱崔氏者何？貶。曷為貶？譏世卿也。」

注[七]挽，引柩也。

後竇氏誅，帝始親事，恢門生何融等上書陳恢忠節，除子己為郎中。[一]　　注[一]三輔決錄注曰：「己字伯文，為郎非其好也，去官。」

何敞
何敞字文高，扶風平陵人也。其先家於汝陰。六世祖比干，學尚書於朝錯，[一]　　武帝時為廷尉正，與張湯同時。湯持法深而比干務仁恕，數與湯爭，雖不能盡得，然所濟活者以千數。後遷丹*(楊)**[陽]*都尉，因徙居平陵。敞父寵，建武中為千乘都尉，以病免，遂隱居不仕。　　注[一]何氏家傳：「*(雲並)**[六世]*祖父比干，字少卿，經明行修，兼通法律。

為汝陰縣獄吏決曹掾，平活數千人。後為丹陽都尉，獄無冤囚，淮汝號曰『何公』。征和三年三月辛亥，天大陰雨，比干在家，日中夢貴客車騎滿門，覺以語妻。語未已，而門有老嫗可八十餘，頭白，求寄避雨，雨甚而衣履不沾清。雨止，送至門，乃謂比干曰：『公有陰德，今天錫君策，以廣公之子孫。』因出懷中符策，狀如簡，長九寸，凡九百九十枚，以授比干，子孫佩印綬者當如此筭。

比干年五十八，有六男，又生三子。本始元年，自汝陰徙平陵，代為名族。」

敞性公正。自以趣捨不合時務，每請召，常稱疾不應。元和中，辟太尉宋由府，由待以殊禮。敞論議高，常引大體，多所匡正。司徒袁安亦深敬重之。是時京師及四方累有奇異鳥獸草木，言事者以為祥瑞。敞通經傳，能為天官，意甚惡之。乃言於二公曰：「夫瑞應依德而至，災異緣政而生。故鈽鵒來巢，昭公有干侯之□；[一]西狩獲麟，孔子有兩楹之殯。[二]海鳥避風，臧文祀之，君子譏焉。[三]今異鳥翔於殿屋，怪草生於庭際，不可不察。」由、安懼然不敢荅。[四]　　居無何而肅宗崩。　　注[一]春秋：「有鈽鵒來巢。」左氏傳魯大夫師已曰：「文、成之世，童謠有之曰：『鈽鵒之羽，公在外野，往饋之馬。鈽鵒跦跦，公在干侯。』」季平子逐昭公，公遜於干侯。杜預註：「干侯在魏郡斥丘縣，晉境內邑也。」

注[二]公羊傳曰：「西狩獲麟，有以告孔子者曰：『有志而角者何？』孔子曰：『孰為來哉！孰為來哉！』反袂拭面，涕下沾袍，曰：『吾道窮矣！』」何氏注曰：「麟者，太平之符，聖人之類。時得麟而死，此亦天告夫子將沒之征也。」禮記孔子謂子貢曰：「予疇昔夜夢坐奠於兩楹之閒焉。殷人殯於兩楹之閒，丘即殷人也，予殆將死也。」遂寢疾，七日而死。

注[三]國語曰，海鳥爰居，止於魯東門之外三日，臧文仲使國人祭之。展禽譏焉，因曰：「今茲海其有風乎？廣川之鳥恆知避風。」是歲海多大風，冬暖。文仲聞之，曰：「吾過矣！」

注[四]懼音紀具反。

時竇氏專政，外戚奢侈，賞賜過制，倉帑為虛。[一]敞奏記由曰：「敞聞事君之義，進思盡忠，退思補過。歷觀世主時臣，無不各欲為化，垂之無窮，然而平和之政萬無一者，蓋以聖主賢臣不能相遭故也。今國家秉聰明之弘道，明公履晏晏之純德，[二]君臣相合，天下翕然，治平之化，有望於今。孔子曰：『如有用我者，三年有成。』今明公視事，出入再開，宜當克己，以□四海之心。禮，一谷不升，則損服徹膳。[三]天下不足，若己使然。而比年水旱，人不收穫，涼州緣邊，家被凶害，[四]男子疲於戰陳，妻女勞於轉運，老幼孤寡，歎息相依，又中州內郡，公私屈竭，此實損膳節用之時。國恩覆載，賞賚過度，但聞臘賜，自郎官以上，公卿王侯以下，至於空竭帑藏，損耗國資。尋公家之用，皆百姓之力。明君賜賚，宜有品制，忠臣受賞，亦應有度，[五]是以夏禹玄圭，周公束帛。[六]今明公位尊任重，責深負大，上當匡正綱紀，下當濟安元元，豈但空空無違而已哉！宜先正己以率腢下，還所得賜，因陳得失，奏王侯就國，除苑囿之禁，節省浮費，賑恤窮孤，則恩澤下暢，黎庶悅豫，上天聰明，必有立應。使百姓歌誦，史官紀德，豈但子文逃祿，[七]公儀退食之比哉！」[八]由不能用。

注[一]帑音它朗反。　　注[二]晏晏，溫和也。

注[三]禮記曰：「歲凶，年谷不登，君膳不祭肺。」損服，減損服御。

注[四]時西羌犯邊為害也。

注[五]臘賜大將軍、三公錢各二十萬，牛肉二百斤，粳米二百斛，特進、侯十五萬，卿十萬，校尉五萬，尚書三萬，侍中、將、大夫各二萬，千石、六百石各七千，虎賁、羽林郎二人共三千，以為祀門戶直。見漢官儀也。

注[六]尚書曰：「召公出取幣，入錫周公。」

注[七]國語：「昔楚□子文三登令尹，無一日之積。成王聞子文朝不及夕也，於是乎每朝設脯七束，糗一筐，以羞子文。成王每出子文之祿，必逃，王止而後復。人謂子文曰：『人生求富，子逃之，何也？』對曰：『從政者，以庇人也。人多曠者而我取富焉，是勤人以自封也，死無日矣。我逃死，非逃富也。』」

注[八]史記：「公儀休相魯，食茹而美，拔園葵而棄之，見布好而逐出其家婦，燔其機，雲『欲令農士女工安得奪其貨乎』？」比音庇。

時齊殤王子都鄉侯暢奔吊國憂，上書未報，[一]侍中竇憲遂令人刺殺暢於城門屯□之中，[二]而主名不立。敞又說由曰：「劉暢宗室肺府，茅土藩臣，來吊大憂，上書須報，[三]親在武□，致此殘酷。奉憲之吏，莫適討捕，[四]蹤多不顯，主名不立。敞備數股肱，職典賊曹，[五]故欲親至發所，以糾其變，而二府以為故事三公不與賊盜。[六]昔陳平生於征戰之世，猶知宰相之分，云『外鎮四夷，內撫諸侯，使卿大夫各得其宜』。[七]今二府執事不深惟大義，惑於所聞，公縱奸慝，莫以為咎。惟明公運獨見之明，昭然勿疑，敞不勝所見，請獨奏案。」由乃許焉。二府聞敞行，皆遣主者隨之，[八]於是推舉具得事實，京師稱其正。　　注[一]時章帝崩也。殤王名石，齊武王演之孫也。

注[二]暢得幸竇太后，故刺殺之。

注[三]須，待也。

注[四]適音的。謂無指的討捕也。

注[五]股肱謂手臂也。公府有賊曹，主知盜賊也。

注[六]敞在太尉府，二府謂司徒、司空。丙吉為丞相不案事，遂為故事，見馬防傳也。

注[七]陳平為左丞相，對文帝曰：「宰相者，佐天子理陰陽，順四時，下育萬物之宜，外鎮撫四夷、諸侯，內親附百姓，使卿大夫各得任其職焉。」

注[八]主者謂主知之盜賊之曹也。

以高第拜侍御史。時遂以竇憲為車騎將軍，大發軍擊匈奴，而詔使者為憲弟篤、景並起邸第，興造勞役，百姓愁苦。敞上疏諫曰：「臣聞匈奴之為桀逆久矣。平城之圍，嫚書之恥，[一]此二辱者，臣子所為捐軀而必死，高祖、呂後忍怒還忿，捨而不誅。伏惟皇太后秉文母之操，[二]陛下履晏晏之姿，匈奴無逆節之罪，漢朝無可籩之恥，而盛春東作，[三]興動大役，元元怨恨，鹹懷不悅。而猥復為□尉篤、奉車都尉景繕修館第，彌街絕裡。臣雖斗筲之人，[四]誠竊懷怪，以為篤、景親近貴臣，當為百僚表儀。今觿軍在道，朝廷焦唇，百姓愁苦，縣官無用，而遽起大第，崇飾玩好，非所以垂令德，示無窮也。宜且罷工匠，專憂北邊，恤人之困。」書奏不省。　　注[一]匈奴冒頓以精兵三十萬騎，圍高帝於白登七日。案：白登在平城東南十餘里。高後時，冒頓遺高後書曰：「陛下獨立，孤僨獨居，兩主不樂，無以自娛，願以所有，易其所無。」孤僨，冒頓自請。

注[二]文母，文王之妻大姒也。詩曰「既有烈考，亦有文母」也。

注[三]歲起於東，人始就耕，故曰東作。

注[四]鄭玄注論語：「筲，竹器，容斗二升。」

後拜為尚書，復上封事曰：「夫忠臣憂世，犯主嚴顏，譏刺貴臣，至以殺身滅家而猶為之者，何邪？君臣義重，有不得已也。臣伏見往事，國之危亂，家之將凶，皆有所由，較然易知。[一]昔鄭武姜之幸叔段，[二]□莊公之寵州吁，[三]愛而不教，終至凶戾。

由是觀之，愛子若此，猶饑而食之以毒，適所以害之也。[四]伏見大將軍憲，始遭大憂，公卿比奏，欲令典干國事。[五]憲深執謙退，固辭盛位，懇懇勤勤，言之深至，天下聞之，莫不悅喜。今踰年無幾，大禮未終，卒然中改，兄弟專朝。憲秉三軍之重，篤、景總宮□之權，而虐用百姓，奢侈僭偪，誅戮無罪，肆心自快。今者論議凶凶，鹹謂叔段、州吁復生於漢。臣觀公卿懷持兩端，不肯極言者，以為憲等若有匪懈之志，則己受吉甫□申伯之功，[六]如憲等陷於罪辜，則自取陳平、周勃順呂後之權，[七]終不以憲等吉凶為憂也。臣敞區區，誠欲計策兩安，絕其撓撓，塞其涓涓，[八]上不欲令皇太后損文母之號，陛下有誓泉之譏，[九]下使憲等得長保其福佑。然臧獲之謀，上安主父，下存主母，猶不免於嚴怒。[一０]臣伏惟累祖蒙恩，至臣八世，[一一]復以愚陋，旬年之閒，歷顯位，備機近，每念厚德，忽然忘生。雖知言必夷滅，而冒死自盡者，誠不忍目見其禍而懷默苟全。駙馬都尉纓，雖在弱冠，有不隱之忠，比請退身，願抑家權。可與參謀，聽順其意，誠宗廟至計，竇氏之福。」　　注[一]較，明。

注[二]左傳，鄭武姜愛少子叔段，莊公立，武姜請以京封叔段，謂之京城大叔，後武姜引以襲鄭。

注[三]左傳，□莊公寵庶子州吁，州吁好兵，公不禁。大夫石碏諫曰：「臣聞愛子教之以義方，弗納於邪。」莊公不從。及卒，適子桓公立，州吁乃殺桓公而篡其位。

注[四]史記蘇秦曰：「饑人之所以饑而不食烏喙，為其愈充腹而與餓死同患也。」

注[五]比，頻也。干，主也。

注[六]申伯，周宣王元舅也，有令德，故尹吉甫作頌以美之。其詩曰：「維岳降神，生甫及申。申伯之德，柔惠且直。揉此萬邦，聞於四國。」

注[七]呂後欲封呂祿﹑呂產為王，王陵諫不許，陳平﹑周勃順旨而封之。呂後崩，平﹑勃合謀，卒誅產﹑祿也。

注[八]周金人銘曰「涓涓不壅，終為江河；綿綿不絕，或成網羅」也。

注[九]左傳，鄭武姜引大叔段襲莊公，莊公寘姜氏於城穎，誓之曰：「不及黃泉，無相見也。」

注[一０]方言：「臧獲，奴婢賤稱也。」史記曰：「蘇秦謂燕王曰：『客有遠為吏，其妻私人。其夫將來，私者憂之，妻曰：「勿憂，吾已為作藥酒待之矣。」居三日，其夫果至，妻使妾舉藥酒而進之。妾欲言酒之藥乎，則恐逐其主母也；欲勿言邪，則恐殺其主父。於是佯僵而棄酒。主父怒，笞之。故妾僵而覆酒，上存主父，下存主母，然猶不免於笞。』」

注[一一]東觀記曰，何修生成，為漢膠東相；成生果，為太中大夫；果生比干，為丹陽都尉；比干生壽，蜀郡太守；壽生顯，京輔都尉；顯生鄢，光祿大夫；鄢生寵，濟南都尉；寵生敞：八世也。

敞數切諫，言諸竇罪過，憲等深怨之。時濟南王康尊貴驕甚，[一]憲乃白出敞為濟南太傅。敞至國，輔康以道義，數引法度諫正之，康敬禮焉。　　注[一]康，光武少子也。

歲餘，遷汝南太守。敞疾文俗吏以苛刻求當時名譽，故在職以寬和為政。立春日，常召督郵還府，[一]分遣儒術大吏案行屬縣，顯孝悌有義行者。及舉冤獄，以春秋義斷之。是以郡中無怨聲，百姓化其恩禮。其出居者，皆歸養其父母，追行喪服，[二]推財相讓者二百許人。[三]置立禮官，不任文吏。又修理鮦陽舊渠，百姓賴其利，[四]墾田增三萬餘頃。吏人共刻石，頌敞功德。　　注[一]督郵主司察愆過，立春陽氣發生，故召歸。

注[二]出居謂與父母別居者。其親先亡者自恨喪禮不足，追行喪制也。

注[三]東觀記曰：「高譚等百八十五人推財相讓。」

注[四]鮦陽，縣，屬汝南郡，故城在今豫州新蔡縣北。水經注云：「葛陂東出為鮦水，俗謂之三丈陂。」

及竇氏敗，有司奏敞子與夏陽侯纓厚善，坐免官。永元十二年復征，三遷五官中郎將。常忿疾中常侍蔡倫，倫深憾之。元興元年，敞以祠廟嚴肅，微疾不齋，後鄧皇后上太傅禹頤，敞起隨百官會，倫因奏敞詐病，坐抵罪。卒於家。

史論
論曰：永元之際，天子幼弱，太后臨朝，竇氏憑盛戚之權，將有呂﹑霍之變。[一]　　幸漢德未衰，大臣方忠，袁﹑任二公正色立朝，[二]樂﹑何之徒抗議柱下，[三]　　故能挾幼主*[之]*斷，剿奸回之偪。[四]不然，國家危矣。夫竇氏之閒，唯何敞可以免，而特以子失交之故廢黜，不顯大位。惜乎，過矣哉！

注[一]呂祿、呂產也。霍光之子禹。　　注[二]袁安、任隗也。

注[三]漢官儀曰：「侍御史，周官也，為柱下史，冠法冠。」案禮圖注云：「法冠，執法者服之。」樂恢為司隸，何敞為御史，並彈射糾察之官也。

注[四]剿，絕也。

贊曰：朱生受寄，誠不愆義。公叔辟梁，允納明刺。絕交面朋，崇厚浮偽。[一]　　恢舉謗己，敞非祥瑞。永言國偪，甘心強詖。[二]　　注[一]楊雄法言曰：「朋而不心，面朋也。友而不心，面友也。」浮偽者，勸之以崇厚也。

注[二]詖，佞諂也。竇憲兄弟奢僭上偪，敞冒死切諫，是甘心於強詖之人也。

校勘記
一四五七頁三行朱暉字文季袁宏紀作「文秀」。按：下云「強直自遂，南陽朱季」，則作「文季」是。

一四五七頁一二行太守阮況嘗欲巿暉*(牛)**[婢]*據汲本、殿本改。按：注引東觀記「欲買暉婢」，則作「婢」是。

一四五八頁三行是時陰就為府卿按：御覽八０六引「府卿」作「少府卿」。

一四五八頁九行暉為*(掾)*督郵據汲本、殿本刪。按：聚珍本東觀記作「暉為郡督郵」。

一四五八頁一四行臣觀大王無償趙城色汲本、殿本「無」下有「意」字，「色」作「邑」。今按：史記作「臣觀大王無意償趙王城邑」。

一四六０頁六行居儉難之時汲本、殿本「儉」作「險」。按：易否卦「君子以儉德辟難」，為此語所本。儉與險通。

一四六二頁一五行嚴鮪謀立清河王蒜按：集解引沉宇說，謂清河王、李固、杜喬傳皆作「劉鮪」。

一四六三頁四行郡中瞻望明府謂如仲尼非顏回不敢以迎孔子按：汲本、殿本「謂」字在「非顏回」上。

一四六五頁一一行此老子*[道]*德經之詞也據汲本、殿本補。

一四六五頁一二行行*[之]*有失據汲本、殿本補。

一四六六頁一０行*(武)**[景]*帝王皇后據陳景雲說改。

一四六七頁六行然*[後]*知薄者之不足刊誤謂案文「然」字下不可少「後」字，明脫之。今據補。

一四六七頁一四行世之務交遊也久矣敦千乘不忌於君按：御覽四一０引作「世之務交遊也甚矣，不惇於業，不忌於君」。

一四六八頁五行我豈足下部*[民]*據汲本補。按：刊誤謂「部」下應有「民」字。

一四六九頁一行馬免之徒按：集解引惠棟說，謂蔣杲雲帝紀「免」作「勉」。

一四七０頁八行漂害人庶數十萬戶按：校補引錢大昭說，謂續漢五行志注引此傳作「數千萬戶」。

一四七０頁一０行奏劾諸郡按：汲本、殿本「郡」作「部」。

一四七二頁三行系趾謂釱其足也以鐵著足曰釱也按：兩「釱」字原並斗「□」，逕改正。

一四七三頁七行追贈益州太守集解引沉欽韓說，謂袁紀作「益州刺史」為是。按：校補謂蔡邕朱公叔碑首云「忠文公益州太守朱君」，則固可為贈太守之一證。漢制刺史雖巡行所部各郡，以六條問事，而秩僅六百石，遠不逮太守，故太守轉為刺史遷途，贈官亦例以太守為重也。

一四七五頁四行否則止按：刊誤謂「否」當作「不可」。

一四七五頁六行莫之能改也按：殿本無「能」字，王先謙謂無「能」字是。

一四七五頁一一行走將從夫孤焉按：「夫」原斗「失」，逕改正。

一四七六頁三行*(武)**[景]*帝王皇后據陳景雲說改。

一四七六頁一三行為大梁夷門門者按：汲本、殿本下「門」字作「監」。

一四七七頁一行恢年十一按：校補引柳從辰說，謂袁宏紀「一」作「二」。

一四七七頁三行事博士焦永按：集解引惠棟說，謂袁宏紀作「焦貺」。案鄭宏傳，宏師河東太守焦貺，袁紀稱貺嘗為博士，後為河東太守，則「永」當為「貺」也。

一四七七頁四行恢獨*(皦)**[曒]*然不污於法據殿本改，注同。

一四七七頁一０行同郡楊政按：校補引柳從辰說，謂袁紀作「杜陵人楊正」。

一四七八頁二行干人主以窺覦按：「覦」原斗「踰」，逕據汲本、殿本改正。

一四七八頁三行年十三入太學按：集解引沉欽韓說，謂書鈔引先賢行狀作「年十五」。

一四七八頁一一行觿物夭傷按：汲本「夭」作「大」。

一四七八頁一四行成陽高鳳集解引錢大昕說，謂案逸民傳，高鳳南陽葉人，此「成陽」恐是「南陽」之鬥，或別有同姓名者。按：張森楷校勘記謂南陽高鳳以建初元年為任隗所薦，尋卒，此在永元之時，則卒已久矣，蓋非一人。錢說疑尚未審。

一四七九頁五行不務修舜禹周公之*(術)**[德]*據汲本、殿本改。按：今東觀記亦作「德」。

一四七九頁一一行左傳曰齊崔氏出奔□按：校補謂此春秋宣公十年經文，「左傳」二字乃「春秋」之誤，各本皆未正。

一四八０頁三行後遷丹*(楊)**[陽]*都尉據汲本、殿本改。

一四八０頁四行何氏家傳*(雲並)**[六世]*祖父比干據汲本改。按：「雲並」與「六世」形近而鬥。

一四八０頁一五行文成之世汲本﹑殿本「成」作「武」。按：今本左傳亦作「文武之世」，汲本﹑殿本殆據今本左傳改也。然阮元校勘記謂石經﹑宋本﹑岳本「武」作「成」，謂文公﹑成公也，則作「文成之世」是。

一四八一頁一二行治平之化按：「治」原斗「洽」，逕據汲本﹑殿本改正。

一四八二頁二行豈但空空無違而已哉按：集解引通鑒胡注，謂「空」當作「悾」，悾悾，謹□也。

一四八二頁一五行欲令農士女工安得奪其貨乎汲本「奪」作「售」。刊誤謂案文「奪」當作「售」，「得」當作「所」。按：史記循吏傳作「欲令農士女工安所讎其貨乎」。

一四八三頁一行齊殤王按：刊誤謂「殤」當作「煬」。

一四八四頁二行嫚書之恥按：「嫚」原斗「慢」，逕據汲本﹑殿本改正。

一四八五頁二行伏見大將軍憲按：汲本﹑殿本「憲」上有「竇」字。

一四八五頁一四行鄭武姜愛少子叔段按：「少」原斗「小」，逕改正。

一四八六頁一二行比干生壽按：張森楷校勘記謂案漢書百官表及何武傳，壽是盧江人，與比干居郡絕遠，東觀記乃以為比干生壽，恐非也。

一四八六頁一二行壽生顯按：張森楷校勘記謂案前書何武傳，壽子不見名字，名顯者乃武弟，非壽子也。

一四八七頁一０行三遷五官中郎將按：校補引錢大昭說，謂張酺傳作「左中郎將」。

一四八七頁一四行故能挾幼主*[之]*斷據刊誤補。


Chinese text: This work was published before January 1, 1923, and is in the
public domain worldwide because the author died at least 100 years ago.
