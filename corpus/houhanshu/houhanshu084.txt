初，光武長于民間，頗達情僞，見稼穡艱難，百姓病害，至天下已定，務用安靜，解王莽之繁密，還漢世之輕法。身衣大練，色無重綵，耳不聽鄭、衛之音，手不持珠玉之玩，宫房無私爱，左右無偏恩。建武十三年，異國有獻名馬者，日行千里，又進寶劒，賈兼百金，詔以馬駕鼓車，劒賜騎士。損上林池籞之官，廢騁望弋獵之事。其以手迹賜方國者，皆一札十行，細書成文。勤約之風，行于上下。數引公卿郎將，列于禁坐。廣求民瘼，觀納風謠。故能内外匪懈，百姓寬息。自臨宰邦邑者，競能其官。若杜詩守南陽，號爲“杜母”，任延、錫光移變邊俗，斯其績用之最章章者也。又第五倫、宋均之徒，亦足有可稱談。然建武、永平之間，吏事刻深，亟以謠言單辭，轉易守長。故朱浮數上諫書，箴切峻政，鍾離意等亦規諷殷勤，以長者爲言，而不能得也。所以中興之美，蓋未盡焉。自章、和以後，其有善績者，徃徃不絕。如魯恭、吳祐、劉寬及潁川四長，並以仁信篤誠，使人不欺；王堂、陳寵委任賢良，而職事自理：斯皆可以感物而行化也。邊鳳、延篤先後爲京兆尹，時人以辈前世趙、張。又王渙、任峻之爲洛陽令，明發姦伏，吏端禁止，然導德劉禮，有所未充，亦一時之良能也。今綴集殊聞顯迹，以爲《循吏篇》云。

目录
1	衛颯傳
2	任延
3	王景
4	秦袁
5	王渙
6	許荆
7	孟嘗
8	第五訪
9	劉矩
10	劉寵
11	仇覽
12	童恢
13	評語
衛颯傳
衛颯字子產，河内修武人也。家貧好學問，隨師無粮，常佣以自給。王莽時，仕郡历州宰。

建武二年，辟大司徒鄧禹府。舉能案剧，除侍御史，襄城令。政有名迹，遷桂陽太守。郡与交州接境，頗染其俗，不知禮則。颯下車，修庠序之教，設婚姻之禮。期年間，邦俗從化。

先是，含洭、浈陽，曲江三縣，越之故地，武帝平之，内属桂陽。民居深山，濱溪谷，习其風土，不出田租。去郡远者，或且千里。吏事徃 来，輒發民乘船，名曰“傳役”。每一吏出，徭及數家，百姓苦之。颯乃凿山通道五百餘里，列亭傳，置邮驿。于是役省劳息，姦吏杜絕。流民稍還，渐成聚邑，使输租賦，同之平民。又耒陽縣出鐵石，佗郡民庶常依因聚會，私爲冶鑄，遂招来亡命，多致姦盗。颯乃上起鐵官，罷斥私鑄，歲所增入五百餘萬。颯 理恤民事，居官如家，其所施政，莫不合于物宜。視事十年，郡内清理。

二十五年，征還。光武欲以爲少府，會颯被疾，不能拜起，敕以桂陽太守歸家，須后詔書。居二歲，載病詣阙，自陳困篤，乃收印绶，賜錢十萬，后卒于家。

南陽茨充代颯爲桂陽。亦善其政，教民种殖桑柘麻紵之属，勸令養蠶織履，民得利益焉。

任延
任延字長孫，南陽宛人也。年十二，爲諸生，學于長安，明《詩》、《易》、《春秋》，顯名太學，學中號爲“任圣童”。值仓卒，避兵之陇西。時隗嚣已據四郡，遣使請延，延不應。

更始元年，以延爲大司馬属，拜會稽都尉。時年十九，迎官驚其壮。及到，靜泊無爲，唯先遣馈禮祠延陵季子。時，天下新定，道路未通，避亂江南者皆未還中土，會稽頗稱多士。延到，皆聘請高行如董子儀、严子陵等，敬待以師友之禮。掾吏貧者，輒分奉禄以赈給之。省諸卒，令耕公田，以周穷急。每時行縣，輒使慰勉孝子，就餐饭之。

吳有龙丘苌者，隱居太末，志不降辱。王莽時，四輔三公連辟，不到。掾史白請召之。延曰：“龙丘先生躬德履義，有原憲、伯夷之節。都尉埽洒其門，犹惧辱焉，召之不可。”遣功曹奉谒，修書记，致醫藥，吏使相望于道。積一歲，苌乃乘辇詣府門，愿得先死备录。延辭讓再三，遂署議曹祭酒。苌寻病卒，延自臨殡，不朝三日。是以郡中賢士大夫爭徃 宦焉。

建武初，延上書愿乞骸骨，歸拜王庭。詔征爲九真太守。光武引見，賜馬杂缯，令妻子留洛陽。九真俗以謝獵爲業，不知牛耕，民常告籴交阯，每致困乏。延乃令鑄作田器，教之垦辟。田畴歲歲开廣，百姓充給。又骆越之民無嫁娶禮法，各因淫好，無適對匹，不識父子之性，夫婦之道。延乃移書属縣，各使男年二十至五十，女年十五至四十，皆以年齿相配。其貧無禮娉，令長吏以下各省奉禄以赈助之。同時相娶者二千餘人。是歲風雨順節，谷稼豐衍。其產子者，始知种姓。咸曰：“使我有是子者，任君也。”多名子爲“任”。于是徼外蛮夷夜郎等慕義保塞，延遂止罷侦候戍卒。

初，平帝時，漢中錫光爲交阯太守，教導民夷，渐以禮義，化聲侔于延。王莽末，閉境拒守。建武初，遣使贡獻，封盐水侯。领南华風，始于二守焉。

延視事四年，征詣洛陽，以病稽留，左轉睢陽令，九真吏人生爲立祠。拜武威太守，帝亲見，戒之曰：“善事上官，無失名誉。”延對曰：“臣聞忠臣不私，私臣不忠。履正奉公，臣子之節。上下雷同，非陛下之福。善事上官，臣不敢奉詔。”帝嘆息曰：“卿言是也。”

既之武威，時將兵長史田紺，郡之大姓，其子弟賓客爲人暴害。延收紺系之，父子賓客伏法者五六人。紺少子尚乃聚會輕薄數百人，自號將軍，夜来攻郡。延即發兵破之。自是威行境内，吏民累息。

郡北當匈奴，南接种羌，民畏寇抄，多廢田業。延到，选集武略之士千人，明其賞罰，令將杂种胡騎休屠黄石屯據要害，其有警急，逆擊追討。虏恒多残傷，遂絕不敢出。

河西旧少雨澤，乃爲置水官吏，修理沟渠，皆蒙其利。又造立校官，自掾史子孫，皆令詣學受業，复其徭役。章句既通。悉顯拔荣進之。郡遂有儒雅之士。

后坐擅诛羌不先上，左轉召陵令。顯宗即位，拜潁川太守。永平二年，征會辟雍，因以爲河内太守。視事九年，病卒。

少子恺，官至太常。

王景
王景字仲通，乐浪讲邯人也。八世祖仲，本琅邪不其人。好道术，明天文。諸吕作亂，劉哀王襄谋發兵，而數問于仲。及济北王興居反，欲委兵師仲，仲惧祸及，乃浮海東奔乐浪山中，因而家焉。父閎，爲郡三老。更始敗，土人王調殺郡守劉憲，自稱大將軍、乐浪太守。建武六年，光武遣太守王遵將兵擊之。至遼東，閎与郡决曹史杨邑等共殺調迎遵，皆封爲列侯，閎独讓爵。帝奇而征之，道病座。

景少學《易》，遂廣窺衆書，又好天文术數之事，沈深多伎艺。辟司空伏恭府。時有薦景能理水者，顯宗詔与將作谒者王吳共修作浚儀渠。吳用景墕流法，水乃不复爲害。

初，平帝時，河、汴决壞，未及得修。建武十年，陽武令張汜上言：“河决積久，日月侵毁，济渠所漂數十許縣。修理之费，其功不難。宜改修堤防，以安百姓。”書奏，光武即爲發卒。方营河功，而逡儀令乐俊复上言：“昔元光之間，人庶炽盛，缘堤垦殖，而瓠子河决，尚二十餘年，不即拥塞。今居家稀少，田地饒廣，雖未修理，其患犹可。且新被兵革，方興役力，劳怨既多，民不堪命。宜須平靜，更議其事。”光武得此遂止。

后汴渠東侵，日月彌廣，而水門故處，皆在河中，兗、豫百姓怨嘆，以爲縣官恒興佗役，不先民急。永平十二年，議修汴渠，乃引見景，問以理水形便。景陳其利害，應對敏給，帝善之。又以嘗修浚儀，功業有成，乃賜景《山海經》、《河渠書》、《禹贡图》及錢帛衣物。夏，遂發卒數十萬，遣景与王吳修渠筑堤，自荥陽東至千乘海口千餘里。景乃商度地勢，凿山阜，破砥績，直截沟涧，防遏冲要，疏决壅積，十里立一水門，令更相洄注，無复潰漏之患。景雖简省役费，然犹以百亿计。明年夏，渠成。帝亲自巡行，詔濱河郡國置河堤員吏，如西京旧制。景由是知名。王吳及諸從事掾史皆增秩一等。景三遷爲侍御史。十五年，從駕車巡狩，至無盐，帝美其功績，拜河堤谒者，賜車馬缣錢。

建初七年，遷徐州刺史。先是杜陵杜篤奏上《論都賦》，欲令車駕遷還長安。耆老聞者，皆動懷土之心，莫不眷然伫立西望。景以宫廟已立，恐人情疑惑，會時有神雀諸瑞，乃作《金人論》，頌洛邑之美，天人之符，文有可采。

明年，遷庐江太守。先是，百姓不知牛耕，致地力有余而食常不足。郡界有楚相孫叔敖所起芍陂稻田。景乃驅率吏民，修起蕪廢，教用犁耕，由是垦辟倍多，境内豐給。遂铭石刻誓，令民知常禁。又训令蠶織，爲作法制，皆著于乡亭，庐江傳其文辭。卒于官。

初，景以爲《六經》所載，皆有卜筮，作事舉止，質于蓍龟，而衆書错糅，吉凶相反，乃参纪衆家數术文書，冢宅禁忌，堪舆日相之属，適于事用者，集爲《大衍玄基》云。

秦袁
秦袁字伯平，扶風茂陵人也。自漢興之后，世位相承。六世祖袭，爲潁川太守，与群從同時爲二千石者五人，故三輔號曰“萬石秦氏”。彭同產女弟，顯宗時入掖庭爲貴人，有寵。永平七年，以彭貴人兄，隨四姓小侯擢爲开陽城門候。十五年，拜騎都尉，副驸馬都尉耿秉北征匈奴。

建初元年，遷山陽太守。以禮训人，不任刑罰。崇好儒雅，敦明庠序。每春秋飨射，輒修升降揖讓之儀。乃爲人設四诫，以定六亲長幼之禮。有遵奉教化者，擢爲乡三老，常以八月致酒肉以勸勉之。吏有過咎，罷遣而已，不加耻辱。百姓懷爱，莫有欺犯。興起稻田數千頃，每于农月，亲度頃亩，分别肥瘠，差爲三品，各立文簿，藏之乡縣。于是姦吏跼蹐，無所容詐。彭乃上言，宜令天下劉同其制。詔書以其所立条式，班令三府，並下州郡。

在職六年，轉潁川太守，仍有鳳皇、麒麟、嘉禾、甘露之瑞，集其郡境。肅宗巡行，再幸潁川，輒賞賜錢谷，恩寵甚異。章和二年卒。鼓弟惇、褒，並爲射聲校尉。

王渙
王渙字稚子，廣漢郪人也。父順，安定太守。渙少好俠，尚氣力，數通剽輕少年。晚而改節，敦儒學，习《尚書》，读律令，略舉大義。爲太守陳寵功曹，當職割断，不避豪右。寵風聲大行，入爲大司农。和帝問曰：“在郡何以爲理？”寵頓首謝曰：“臣任功曹王渙以简賢选能，主簿镡顯拾遺补阙，臣奉宣詔書而已。”帝大悦，渙由此顯名。

州舉茂才，除温令。縣多姦猾，積爲人患。渙以方略討擊，悉诛之。境内清夷，商人露宿于道。其有放牛者，輒云以属稚子，終無侵犯。在温三年，遷兗州刺史，绳正部郡，風威大行。后坐考妖言不實論。歲餘，征拜侍御史。

永元十五年，從駕南巡，還爲洛陽令。以平正居身，得寬猛之宜。其冤嫌久訟，历政所不断，法理所難平者，莫不曲盡情詐，压塞群疑。又能以谲數發E74E姦伏。京師稱嘆，以爲渙有神算。元興元年，病卒。百姓市道莫不咨嗟。男女老壮皆相与賦敛，致奠醊以千數。

渙丧西歸，道經弘农，民庶皆設槃桉于路。吏問其故，咸言平常持米到洛，爲卒司所抄，恒亡其半。自王君在事，不見侵枉，故来报恩。其政化懷物如此。民思其德，爲立祠安陽亭西，每食輒弦歌而薦之。

永初二年，鄧太后詔曰：“夫忠良之吏，國家所以爲理也。求之甚勤，得之至寡。故孔子曰：‘才難不其然乎！’莫大司农朱邑、右扶風尹翁歸，政迹茂異，令名顯聞，孝宣皇帝嘉嘆悯惜，而以黄金百斤策賜其子。故洛陽令王渙，秉清修之節，蹈羔羊之義，盡心奉公，務在惠民，功業未遂，不幸早世，百姓追思，爲之立祠。自非忠爱之至，孰能若斯者乎！今以渙子石爲郎中，以勸劳勤。”延熹中，桓帝事黄、老道，悉毁諸房祀，唯特詔密縣存故太傅卓茂廟，洛陽留王渙祠焉。

镡顯后亦知名，安帝時爲豫州刺史。時，天下飢荒，競爲盗贼，州界收捕且萬餘人。顯愍其困穷，自陷刑辟，輒擅赦之，因自劾奏。有詔勿理。后位至長乐衛尉。

自渙卒后，連詔三公特选洛陽令，皆不稱職。永和中，以剧令勃海任峻补之。峻擢用文武吏，皆盡其能，纠剔姦盗，不得旋踵，一歲断狱，不過數十，威風猛于渙，而文理不及之。峻字叔高，終于太山太守。

許荆
許荆字少張，會稽陽羡人也。祖父武，太守第五倫舉爲孝廉。武以二弟晏、普未顯，欲令成名，乃請之曰：“禮有分異之義，家有别居之道。”于是共割財產以爲三分，武自取肥田廣宅奴婢强者，二弟所得並悉劣少。乡人皆稱弟克讓而鄙武貪婪，晏等以此並得选舉，武乃會宗亲，泣曰：“吾爲兄不肖，盗聲窃位，二弟長年，未豫荣禄，所以求得分財，自取大讥。今理產所增，三倍于前，悉以推二弟，一無所留。”于是郡中翕然，远近稱之。位至長乐少府。

荆少爲郡吏，兄子世嘗报仇殺人，怨者操兵攻之。荆聞，乃出門逆怨者，跪而言曰：“世前無狀相犯，咎皆在荆不能训導。兄既早没，一子爲嗣，如令死者傷其灭絕，愿殺身代之。”怨家扶荆起，曰：“許掾郡中稱賢，吾何敢相侵？”因遂委去。荆名誉益著。太守黄兢舉孝廉。

和帝時，稍遷桂陽太守。郡濱南州，風俗脆薄，不識學義。荆爲設丧纪婚姻制度，使知禮禁。嘗行春到耒陽縣，人有蒋均者，兄弟爭財，互相言訟。荆對之嘆曰：“吾荷國重任，而教化不行，咎在太守。”乃顾使吏上書陳狀，乞詣廷尉。均兄弟感悔，各求受罪。在事十二年，父老稱歌。以病自上，征拜諫議大夫，卒于官。桂陽人爲立廟树碑。

荆孫𢒰，靈帝時爲太尉。

孟嘗
孟嘗字伯周，會稽上虞上也。其先三世爲郡吏，並伏節死難。嘗少修操行，仕郡爲户曹史。上虞有寡婦至孝養姑。姑年老寿終，夫女弟先懷嫌忌，乃诬婦厌苦供養，加鸩其母，列訟縣庭。郡不加寻察，遂结竟其罪。嘗先知枉狀，备言之于太守，太守不爲理。嘗哀泣外門，因謝病去，婦竟冤死。自是郡中連旱二年，祷請無所獲。后太守殷丹到官，訪問其故，嘗詣府具陳寡婦冤诬之事。因曰：“昔東海孝婦，感天致旱，于公一言，甘澤時降。宜戮訟者，以謝冤魂，庶幽枉獲申，時雨可期。”丹從之，即刑訟女而祭婦墓，天應澍雨，谷稼以登。

嘗后策孝廉，舉茂才，拜徐令。州郡表其能，遷合浦太守。郡不產谷實，而海出珠寶，与交阯比境，常通商贩，留籴粮食。先時宰守並多貪秽，诡人采求，不知纪极，珠遂渐徙于交阯郡界。于是行旅不至，人物無资，貧者饿死于道。嘗到官，革易前敝，求民病利。曾未逾歲，去珠复還，百姓皆反其業，商貨流通，稱爲神明。

以病自上，被征當還，吏民攀車請之。嘗既不得進，乃載乡民船夜遁去。隱處穷澤，身自耕佣。邻縣士民慕其德，就居止者百余家。

榧龀桓帝時、尚書同郡杨乔上書薦嘗曰：

臣前后七表言故合浦太守孟嘗，而身輕言微，終不蒙察。区区破心，徒然而已。嘗安仁弘義，耽乐道德，清行出俗，能干絕群。前更守宰，移風改政，去珠复還，飢民蒙活。且南海多珍，財產易積，掌握之内，價盈兼金，而嘗單身謝病，躬耕垄次，匿景藏采，不扬华藻。實羽翮之美用，非徒腹背之毛也。而沉淪草莽，好爵莫及，廊廟之寶，棄于沟渠。且年歲有讫，桑榆行盡，而忠贞之節，永謝圣時。臣誠傷心，私用流涕。夫物以远至爲珍，士以稀見爲貴。槃木朽珠，爲萬乘用者，左右爲之容耳。王者取士，宜拔衆之所貴。臣以斗筲之姿，趨走日月之侧。思立微節，不敢苟私乡曲。窃感禽息，亡身進賢。

嘗竟不見用。年七十，卒于家。

第五訪
第五訪字仲谋，京兆長陵人，司空倫之族孫也。少孤貧，常佣耕以養兄嫂。有闲暇，則以學文。仕郡爲功曹，察孝廉，补新都令。政平化行，三年之間，邻縣歸之，户口十倍。

遷張掖太守。歲飢，粟石數千，訪乃开仓赈給以救其敝。更惧譴，爭欲上言。訪曰：“若上須报，是棄民也。太守乐以一身救百姓！”遂出谷賦人。順帝玺書嘉之。由是一郡得全。歲餘，官民並豐，界無姦盗。

遷南陽太守，去官。拜護羌校尉，邊境服其威信。卒于官。

劉矩
劉矩字叔方，沛國蕭人也。叔父光，順帝時爲司徒。矩少有高節，以父叔遼未得仕進，遂絕州郡之命。太尉朱寵、太傅桓焉嘉其志義，故叔遼以此爲諸公所辟，拜議郎，矩乃舉孝廉。

稍遷雍丘令，以禮讓化之，其無孝義者，皆感悟自革。民有爭訟，矩常引之于前，提耳训告，以爲忿恚可忍，縣官不可入，使歸更寻思。訟者感之，輒各罷去。其有路得遺者，皆推寻其主。在縣四年，以母忧去官。

后太尉胡廣舉矩賢良方正，四遷爲尚書令。矩性亮直，不能諧附貴勢，以是失大將軍梁冀意，出爲常山相，以疾去官。時冀妻兄孫祉爲沛相，矩惧爲所害，不敢還乡里，乃投彭城友人家。歲餘，冀意少悟，乃止。补從事中郎，复爲尚書令，遷宗正、太常。

延熹四年，代黄琼爲太尉。琼复爲司空，矩与琼及司徒种暠同心輔政，號爲賢相。時，連有灾異，司隶校尉以劾三公。尚書朱穆上疏，稱矩等良輔，以言殷汤、高宗不罪臣下之義。帝不省，竟以蛮夷反叛免。后复拜太中大夫。

靈帝初，代周景爲太尉。矩再爲上公，所辟召皆名儒宿德。不与州郡交通。順辭默諫，多見省用。复以日食免。因乞骸骨，卒于家。

劉寵
劉寵字祖荣，東莱牟平人，劉悼惠王之后也。悼惠王子孝王將闾，將闾少子封牟平侯，子孫家焉。父丕，博學，號爲通儒。

寵少受父業，以明經舉孝廉，陳東平陵令，以仁惠爲吏民所爱。母疾，棄官去。百姓將送塞道，車不得進，乃輕服遁歸。

后四遷爲豫章太守，又三遷拜會稽太守。山民愿朴，乃有白首不入市井者，頗爲官吏所扰。寵简除烦苛，禁察非法，郡中大化。征爲將作大匠。山陰縣有五六老叟，尨眉皓發，自若邪山谷間出，人赍百錢以送寵。寵劳之曰：“父老何自苦？”對曰：“山谷鄙生，未嘗識郡朝。它守時吏發求民間，至夜不絕，或狗吠竟夕，民不得安。自明府下車以来，狗不夜吠，民不見吏。年老遭值圣明，今聞當見棄去，故自扶奉送。”寵曰：“吾政何能及公言邪？勤苦父老！”爲人选一大錢受之。

轉爲宗正、大鸿胪。延熹四年，代黄琼爲司空、以陰雾愆陽免。頃之，拜將作大匠，得爲宗正。建宁元年，代王暢爲司空，频遷司徒、太尉。二年，以日食策免，歸乡里。

寵前后历宰二郡，累登卿相，而清約省素，家無貨積。嘗出京師，欲息亭舍，亭吏止之，曰：“整頓洒埽，以待劉公，不可得止。”寵無言而去，時人稱其長者。以老病卒于家。

弟方，官至山陽太守。方有二子：貸字公山，繇字正禮。兄弟劉名稱。

董卓入洛陽，岱從侍中出爲兗州刺史。虚己爱物，爲士人所附。初平三年，青州黄巾贼入兗州，殺任城相鄭遂，轉入東平。岱擊之，戰死。

興平中，繇爲杨州牧、振威將軍。時袁术據淮南，繇乃移居曲阿。值中國丧亂，士友多南奔，繇携接收養，与同优剧，甚得名稱。袁术遣孫策攻破繇，因奔豫章，病卒。

仇覽
仇覽字季智，一名香，除留考城人也。少爲書生淳默，乡里無知者。年四十，縣召补史，选爲蒲亭長。勸人生業，爲制科令，至于果菜爲限，鸡豕有數，农事既毕，乃令子弟群居，還就黉學。其剽輕游恣者，皆役以田桑，严設科罰。躬助丧事，赈恤穷寡。期年稱大化。覽初到亭，人有陳元者，独与母居，而母詣覽告元不孝。覽驚曰：“吾近日過舍，庐落整頓，耕耘以時。此非恶人，當是教化未及至耻。母守寡養孤，苦身投老，奈何肆忿于一朝，欲致子以不義乎？”母聞感悔，涕泣而去。覽乃亲到元家，与其母子飲，因爲節人倫孝行，譬以祸福之言。元卒成孝子。乡邑爲之諺曰：“父母何在在我庭，化我鳲枭哺所生。”

時考城令河内王渙，政尚严猛，聞覽以德化人，署爲主簿。謂覽曰：“主簿聞陳元之過，不罪而化之，得無少鹰鹯之志邪？”覽曰：“以爲鹰鹯，不若鸾鳳。”渙謝遣曰：“枳棘非鸾鳳所栖，百里岂大賢之路？今日太學曳長裾，飞名誉，皆主簿后耳。以一月奉爲资，勉卒景行。”

覽入太學。時，諸生同郡符融有高名，与覽比宇，賓客盈室。覽常自守，不与融言。融觀其容止，心独奇之，乃謂曰：“与先生同郡壤，邻房牖。今京師英雄四集，志士交结之秋，雖務經常，守之何因？”覽乃正色曰：“天子修設太學，岂但使人游談其中！”高揖而去，不复与言。后融以告郭林宗，林宗因与融赍刺就房谒之，遂請留宿。林宗嗟嘆，下床爲拜。

覽學毕歸乡里，州郡並請，皆以疾辭。雖在宴居，必以禮自整。妻子有過，輒免冠自責。妻子庭謝，候覽冠，乃敢升堂。家人莫見喜怒聲色之異。后征方正，遇疾而卒。

三子皆有文史才，少子玄，最知名。

童恢
童恢字漢宗，琅邪姑幕人也。父仲玉，遭玉凶荒，倾家赈恤，九族乡里赖全者以百數。仲玉早卒。

恢少仕州郡爲吏，司徒杨賜聞其执法廉平，乃辟之。乃賜被劾當免，掾属悉投刺去，恢独詣阙爭之。乃得理，掾属悉歸府，恢杖策而逝。由是論者歸美。

复辟公府，除不其令。吏人有犯违禁法，輒隨方晓示。若吏稱其職，人行善事者，皆賜以酒肴之禮，以勸勵之。耕織种收，皆有条章。一境清靜，牢狱連年無囚。比縣流人歸化，徙居二萬餘户。民嘗爲虎所害，乃設槛捕之，生獲二虎。恢聞而出，咒虎曰：“天生萬物，唯人爲貴。虎狼當食六畜，而残暴于人。王法殺人者傷，傷人則論法。汝若是殺人者，當垂頭服罪；自知非者，當號呼稱冤。”一虎低頭閉目，狀如震惧，即時殺之。其一視恢鳴吼，踊跃自奋，遂令放释。吏人爲之歌頌。青州舉尤異，遷丹陽太守，暴疾而卒。

弟翊字漢文，名高于恢，宰府先辟之。翊陽喑不肯仕，及恢被命，乃就孝廉，除須昌長。化有異政，吏人生爲立碑。聞舉將丧，棄官歸。后舉茂才，不就。卒于家。


Chinese text: This work was published before January 1, 1923, and is in the
public domain worldwide because the author died at least 100 years ago.
