表第三 宰相下
西元	　	宰相	三師	三公
821	長慶元年
〈辛丑〉	
正月壬戌，俛罷為尚書右僕射。

二月壬午，文昌檢校刑部尚書、同平章事、西川節度使，戶部侍郎、翰林學士杜元穎守戶部侍郎、同中書門下平章事。

十月丙寅，諸道鹽鐵轉運使、刑部尚書王播守中書侍郎、同中書門下平章事。

822	二年
〈壬寅〉	
二月辛巳，植罷為刑部尚書。工部侍郎元稹守工部侍郎、同中書門下平章事，元穎為中書侍郎。

三月戊午，度守司空兼門下侍郎、平章事，播檢校尚書右僕射、平章事、淮南節度使。

六月甲子，度罷為尚書左僕射，稹罷為同州刺史。兵部尚書李逢吉守門下侍郎、同中書門下平章事。

戊寅，夷簡分司東都。

三月戊午，度守司空。

十二月庚寅，弘卒。

823	三年
〈癸卯〉	
三月壬戌，御史中丞牛僧孺為戶部侍郎、同中書門下平章事。丁卯，復判戶部。

十月己丑，元穎檢校禮部尚書、同平章事、西川節度使。

庚寅，僧孺為中書侍郎。

八月癸卯，度守司空、山南西道節度使。

824	四年
〈甲辰〉	
五月乙卯，吏部侍郎李程，戶部侍郎、判度支竇易直，並同中書門下平章事。

六月丙申，度同平章事。

乙酉，逢吉為尚書左僕射。

六月丙申，橫海軍節度使李光顏守司徒。

825	寶曆元年
〈乙巳〉	
正月乙卯，僧孺檢校禮部尚書、同平章事、武昌節度使。

辛酉，程守中書侍郎，易直守門下侍郎。

七月庚午，易直罷度支。

二月丁未，度守司空。

826	二年
〈丙午〉	
二月丁未，裴度守司空、同中書門下平章事。

八月丙申，度判度支。

九月壬午，程檢校兵部尚書、同平章事、河東節度使。

十一月甲申，逢吉檢校司空、同平章事、山南東道節度使。

十二月庚戌，兵部侍郎翰林學士韋處厚為中書侍郎、同中書門下平章事。

庚申，度兼門下侍郎，易直尚書右僕射。

九月戊寅，光顏卒。

827	大和元年
〈丁未〉	
六月癸巳，淮南節度副大使王播為尚書左僕射、同中書門下平章事。

十月丙寅，度罷度支。

正月癸未，天平軍節度使烏重胤守司徒。

丙寅，重胤卒。

828	二年
〈戊申〉	
十月癸酉，易直檢校尚書左僕射、平章事、山南東道節度使。

十二月壬申，處厚薨。

戊寅，兵部侍郎、翰林學士路隋守中書侍郎、同中書門下平章事。

九月甲午，武寧軍節度使王智興守司徒。

829	三年
〈己酉〉	
八月甲戌，吏部侍郎李宗閔同中書門下平章事。

十二月己酉，元穎貶邵州刺史。

十一月乙巳，智興為太傅。

830	四年
〈庚戌〉	
正月辛卯，牛僧孺為兵部尚書、同中書門下平章事。

六月丁未，度平章軍國重事。

己酉，隋為門下侍郎，宗閔為中書侍郎。

七月癸未，尚書右丞宋申錫同中書門下平章事。

九月壬午，度為司徒兼侍中、山南東道節度使。

六月己巳，檢校司徒、平章事李載義守太保。

六月丁未，度守司徒。

九月壬午，度為司徒。

831	五年
〈辛亥〉	
三月庚子，申錫罷為太子右庶子。

乙丑，僧孺為中書侍郎。

832	六年
〈壬子〉	
十二月乙丑，僧孺檢校尚書右僕射、平章事、淮南節度使。

833	七年
〈癸丑〉	
二月丙戌，兵部尚書李德裕守本官、同中書門下平章事。

六月乙亥，宗閔檢校禮部尚書、平章事、興元節度使。

七月丁酉，德裕為中書侍郎。

壬寅，尚書右僕射、諸道鹽鐵轉運使王涯守右僕射、同中書門下平章事。

是年，隋為太子太師。

835	九年
〈己卯〉	
四月丙申，隋檢校尚書右僕射、平章事、鎮海軍節度使。

戊戌，浙西觀察使賈餗守中書侍郎、同中書門下平章事。

六月壬寅，宗閔貶明州刺史。

七月辛亥，御史大夫李固言守門下侍郎、同中書門下平章事。

九月丁卯，固言檢校兵部尚書、山南西道節度使。

己巳，御史中丞舒元輿為刑部侍郎，兵部侍郎、翰林學士李訓為禮部侍郎，並同中書門下平章事。

十月乙亥，涯兼諸道鹽鐵榷茶使。

庚子，度兼中書令。

十一月甲子，訓斬首於昆明池。尚書右僕射鄭覃同中書門下平章事。

乙丑，元輿、餗為仇士良所殺。戶部侍郎、判度支李石守本官、同中書門下平章事。

七月癸酉，智興卒。

十一月癸丑，載義守太傅。

五月辛未，涯為司空。

十一月乙丑，仇士良殺涯。

836	開成元年
〈丙辰〉	
正月甲子，覃兼門下侍郎，石為中書侍郎。

四月甲午，李固言守門下侍郎、同中書門下平章事，石兼鹽鐵使。

丙申，固言判戶部。五月己巳，罷。

八月己酉，覃兼國子祭酒。石罷度支。

837	二年
〈丁巳〉	
四月戊戌，翰林學士、工部侍郎陳夷行以本官同中書門下平章事。

十月戊申，固言為門下侍郎、同平章事、西川節度使。

十一月壬戌，石罷鹽鐵使。

四月庚申，載義卒。

838	三年
〈戊午〉	
正月戊辰，戶部尚書、諸道鹽鐵轉運使楊嗣復，戶部侍郎、判戶部李玨，並同中書門下平章事。

丙子，石以中書侍郎同中書門下平章事、荊南節度使。

三月庚午，覃為太子太師。

四月丙申，玨罷戶部。

七月戊辰，嗣復罷鹽鐵使。

九月己巳，夷行為門下侍郎，玨、嗣復為中書侍郎。

十二月辛丑，度守司徒兼中書令。

丙午，覃罷太子太師，五日一入中書。

四月庚申，載義卒。

839	四年
〈己未〉	
閏正月己亥，度來朝。

五月丙申，覃罷為尚書左僕射，夷行罷為吏部侍郎。

七月甲辰，太常卿崔鄲同中書門下平章事。

十一月壬午，嗣復為門下侍郎，鄲為中書侍郎。

三月丙戌，度薨。

840	五年
〈庚申〉	
二月癸丑，玨兼戶部尚書，嗣復兼吏部尚書，鄲兼禮部尚書。

五月己卯，玨為門下侍郎。嗣復罷，守吏部尚書、刑部尚書。諸道鹽鐵轉運使、刑部尚書崔珙同中書門下平章事。

八月庚午，玨貶太常卿。

九月丁丑，淮南節度副大使、檢校右僕射李德裕為門下侍郎、同中書門下平章事。

庚辰，珙為中書侍郎。

841	會昌元年
〈辛酉〉	
三月甲戌，御史大夫陳夷行為門下侍郎、同中書門下平章事。

十一月癸亥，鄲檢校吏部尚書、同平章事、劍南西川節度使。

842	二年
〈壬戌〉	
正月己亥，夷行為尚書左僕射，珙為尚書右僕射。

二月丁丑，檢校尚書右僕射、淮南節度使李紳為中書侍郎、平章事。

三月丙申，紳權判度支。

六月，夷行罷為太子太保。

七月，尚書左丞兼御史中丞李讓夷為中書侍郎、同中書門下平章事。

正月己亥，李德裕為司空。

843	三年
〈癸亥〉	
二月辛未，珙罷守尚書右僕射。

五月壬寅，紳為門下侍郎。

戊申，翰林學士承旨、中書舍人崔鉉為中書侍郎、同中書門下平章事。

庚戌，紳為尚書右僕射。

六月辛酉，德裕為司徒。

844	四年
〈甲子〉	
閏七月壬戌，淮南節度使、檢校尚書右僕射、駙馬都尉杜悰為尚書右僕射兼中書侍郎、同中書門下平章事、諸道鹽鐵轉運使，紳檢校尚書右僕射、同平章事、淮南節度使。

八月庚戌，讓夷為檢校尚書右僕射兼中書侍郎，鉉兼戶部尚書，悰為尚書左僕射兼門下侍郎。

八月戊申，德裕守太尉。

845	五年
〈乙丑〉	
正月己未，德裕加特進。

五月壬戌，鉉罷為戶部尚書，悰罷為尚書右僕射。

乙丑，戶部侍郎判戶部李回為中書侍郎、同中書門下平章事，兼判戶部。

七月，山南東道節度使、檢校尚書右僕射鄭肅本官同中書門下平章事。

846	六年
〈丙寅〉	
四月丙子，德裕檢校司徒、同平章事、荊南節度使。

辛卯，肅檢校尚書左僕射兼中書侍郎，讓夷為司空兼門下侍郎。

五月乙巳，翰林學士承旨、兵部侍郎白敏中本官同中書門下平章事。

九月，肅本檢校官、荊南節度使。兵部侍郎、判度支盧商為中書侍郎兼工部尚書、同中書門下平章事，回為門下侍郎，敏中為中書侍郎。

四月辛卯，讓夷為司空。

七月，讓夷檢校司空、同平章事、淮南節度使。

847	大中元年
〈丁卯〉	
三月，商檢校兵部尚書、武昌軍節度使。刑部尚書、判度支崔元式為門下侍郎兼刑部尚書，翰林學士承旨、戶部侍郎韋琮為中書侍郎，並同中書門下平章事。

八月丙申，回檢校吏部尚書、同平章事、劍南西川節度使。

四月辛卯，讓夷為司空。

七月，讓夷檢校司空、同平章事、淮南節度使。

848	二年
〈戊辰〉	
正月丙寅，敏中兼刑部尚書，元式兼戶部尚書，琮兼禮部尚書。

己卯，邢部侍郎、諸道鹽鐵轉運使馬植同中書門下平章事。元式罷為刑部尚書。兵部侍郎、判度支周墀同中書門下平章事。

六月庚戌，敏中、琮為門下侍郎，植、墀為中書侍郎。

十一月壬午，琮罷為太子賓客，分司東都。

849	三年
〈己巳〉	
三月，墀兼刑部尚書，敏中為尚書右僕射，植檢校禮部尚書、天平軍節度使。

四月乙酉，御史大夫崔鉉守中書侍郎、同中書門下平章事，墀檢校刑部尚書、東川節度使，兵部侍郎、判戶部事魏扶守本官、同中書門下平章事。

850	四年
〈庚午〉	
六月戊申，扶薨。戶部侍郎、判度支崔龜從守戶部尚書、同中書門下平章事，判如故。八月庚戌，罷判。

十月辛未，翰林學士承旨兵部侍郎令狐綯守本官、同中書門下平章事。

851	五年
〈辛未〉	
三月甲申，敏中為特進，守司空兼門下侍郎、同平章事，招討南山、平夏党項行營兵馬都統制置使，並南北路供軍使兼邠寧慶等州節度使。

四月乙卯，鉉守尚書右僕射兼門下侍郎，龜從為中書侍郎兼吏部尚書，綯為中書侍郎兼禮 部尚書。

十月戊辰，戶部侍郎判戶部魏謨守本官、同中書門下平章事，判如故。

十一月庚寅，龜從檢校吏部尚書，同平章事、宣武節度使。

三月甲申，敏中守司空。

十月，敏中守司空、同中書門下平章事，兼邠寧慶等州節度使。

852	六年
〈壬申〉	
正月癸巳，綯兼戶部尚書。

八月，禮部尚書、諸道鹽鐵轉運使裴休本官同中書門下平章事，使如故。

十二月壬午，謨為中書侍郎。

四月甲辰，敏中檢校司徒、平章事、西川節度使。

853	七年
〈癸酉〉			
854	八年
〈甲戌〉	
十一月乙酉，休罷使。

十二月癸巳，謨罷戶部。

855	九年
〈乙亥〉	
二月甲戌，鉉為尚書左僕射，綯為門下侍郎，謨兼禮部尚書，休為中書侍郎兼戶部尚書。

七月丙辰，鉉檢校尚書左僕射、同平章事、淮南節度使。

856	十年
〈丙子〉	
正月丁巳，御史大夫鄭朗守工部尚書、同中書門下平章事。

十月戊子，休為檢校戶部尚書、同平章事、宣武節度使，綯為尚書右僕射，謨為門下侍郎兼戶部尚書，朗為中書侍郎兼禮部尚書。

十二月壬辰，戶部侍郎判戶部事崔慎由為工部尚書、同中書門下平章事。

857	十一年
〈丁丑〉	
二月辛巳，謨為檢校戶部尚書、平章事、西川節度使。

七月庚子，兵部侍郎、判度支蕭鄴本官同中書門下平章事，判如故。

十月，鄴罷度支。

壬申，朗罷為檢校尚書右僕射、兼太子少師。

十一月己未，慎由為中書侍郎、禮部尚書，鄴為工部尚書。

858	十二年
〈戊寅〉	
正月戊戌，戶部侍郎、判度支劉瑑本官同中書門下平章事，判如故。

二月壬申，慎由罷為檢校禮部尚書、劍南東川節度使。

四月戊申，兵部侍郎、諸道鹽鐵轉運使夏侯孜本官同中書門下平章事，使如故。

己酉，鄴為中書侍郎兼禮部尚書，瑑為工部尚書。

五月丙寅，瑑薨。

十月癸巳，孜為工部尚書。

十一月己未，綯為尚書左僕射。

十二月甲寅，兵部侍郎、判戶部蔣伸本官同中書門下平章事，判如故。

859	十三年
〈己卯〉	
三月甲戌，伸罷戶部。

八月癸卯，鄴為門下侍郎，伸為中書侍郎，並兼兵部尚書。孜為中書侍郎兼刑部尚書。

十一月戊午，鄴檢校尚書右僕射、同平章事、荊南節度使。

十二月甲申，翰林學士承旨、兵部侍郎杜審權本官同中書門下平章事。

丁酉，敏中守司徒兼門下侍郎、同中書門下平章事。

八月癸卯，綯為司空。

十二月丁酉，檢校司徒兼太子太師、同平章事、荊南節度使白敏中守司徒，綯為檢校司徒、同平章事、河中節度使。

860	咸通元年
〈庚辰〉	
九月癸酉，孜為門下侍郎兼兵部尚書，伸兼刑部尚書，審權為中書侍郎兼工部尚書。

戊申，敏中為中書令。

十月己亥，孜為檢校尚書右僕射、同平章事、劍南西川節度使，戶部尚書，判度支畢諴為禮部尚書、同中書門下平章事。

十二月癸亥，福王綰為司空。

861	二年
〈辛巳〉	
二月，尚書左僕射、判度支杜悰本官兼門下侍郎、同中書門下平章事，判如故。

庚戌，敏中檢校司徒兼中書令、鳳翔節度使。

二月庚戌，敏中遷。福王綰薨。

862	三年
〈壬午〉	
正月己酉，伸檢校兵部尚書、同平章事、河中節度使。

二月庚子，審權為門下侍郎兼吏部尚書，諴為中書侍郎兼兵部尚書。

七月，夏侯孜為尚書左僕射兼門下侍郎、同中書門下平章事。

二月庚子，悰守司空。

十月丙申，悰為司徒。

863	四年
〈癸未〉	
四月癸巳，諴罷為兵部尚書。

五月己巳，翰林學士承旨、兵部侍郎楊收守本官、同中書門下平章事。

戊子，審權檢校吏部尚書、同平章事、鎮海軍節度使。

閏六月，兵部侍郎、判度支曹確本官同中書門下平章事，悰檢校司徒、同平章事、鳳翔節度使。

十月，收為中書侍郎。

正月庚辰，撫王紘守司空。

864	五年
〈甲申〉	
三月己亥，確為中書侍郎。

四月，兵部侍郎、判戶部蕭寘本官同中書門下平章事。

五月戊戌，伸為太子少保，分司東都。

八月乙卯，收為門下侍郎兼刑部尚書，確兼工部尚書，寘為中書侍郎。

十一月壬寅，翰林學士承旨、兵部侍郎路巖本官同中書門下平章事。

八月丁卯，孜為司空。

十一月戊戌，孜檢校尚書右僕射、同平章事、河中節度使。

865	六年
〈乙酉〉	
三月，寘薨。

四月，劍南東川節度使高璩為兵部侍郎、同中書門下平章事。

六月，收為尚書右僕射兼門下侍郎，確兼工部尚書，巖為中書侍郎。

庚戌，璩薨。御史大夫徐商為兵部侍郎、同中書門下平章事。

866	七年
〈丙戌〉	
十月壬申，收檢校工部尚書、宣歙池觀察使。

十一月戊辰，確為門下侍郎，巖兼刑部尚書，商為中書侍郎兼工部尚書。

867	八年
〈丁亥〉	
七月甲子，兵部侍郎、諸道鹽鐵轉運使、駙馬都尉于琮本官同中書門下平章事。

十月，確兼吏部尚書，巖為門下侍郎兼戶部尚書，商兼刑部尚書。

868	九年
〈戊子〉			
869	十年
〈己丑〉	
六月癸卯，商檢校尚書右僕射、平章事、荊南節度使，翰林學士承旨、戶部侍郎劉瞻本官同中書門下平章事。

九月，瞻為中書侍郎。

870	十一年
〈庚寅〉	
正月戊午，確加尚書左僕射，巖加右僕射，瞻兼刑部尚書。

三月，確檢校司徒、同平章事、鎮海軍節度使。

四月丙午，翰林學士承旨、兵部侍郎、駙馬都尉韋保衡本官同中書門下平章事。

九月丙辰，瞻檢校刑部尚書、同平章事、荊南節度使。

十一月辛亥，禮部尚書、判度支王鐸本官同中書門下平章事。

871	十二年
〈辛卯〉	
四月癸卯，巖檢校司徒、平章事、劍南西川節度使，鐸為中書侍郎兼刑部尚書。

十月，兵部侍郎、諸道鹽鐵轉運使劉鄴為禮部尚書、同中書門下平章事，使如故。鐸為門下侍郎兼吏部尚書。

872	十三年
〈壬辰〉	
二月丁巳，琮檢校尚書左僕射、山南東道節度使，保衡為右僕射，鐸為尚書左僕射，鄴為中書侍郎。以刑部侍郎、判戶部趙隱為戶部侍郎、同中書門下平章事。

十月，保衡為門下侍郎兼兵部尚書。

十一月庚辰，鄴兼戶部尚書，尋為門下侍郎。隱為中書侍郎。

十一月，保衡為司空，鐸為司徒。

873	十四年
〈癸巳〉	
六月，鐸檢校尚書左僕射、同平章事、宣武軍節度使。

八月乙卯，鄴兼吏部尚書，隱兼禮部尚書。

十月乙未，鄴為尚書左僕射，隱兼戶部尚書。尚書左僕射蕭倣為中書侍郎兼兵部尚書、同中書門下平章事。

八月乙卯，保衡為司徒。

九月癸亥，保衡貶賀州刺史。

874	乾符元年
〈甲午〉	
二月癸丑，隱檢校兵部尚書、鎮海軍節度使。檢校戶部尚書兼華州刺史裴坦為中書侍郎、同中書門下平章事。

五月乙未，坦薨。刑部尚書劉瞻為中書侍郎、同中書門下平章事。

八月辛未，瞻薨。兵部侍郎、判度支崔彥昭為中書侍郎、同中書門下平章事。

十月丙辰，鄴檢校尚書左僕射、同平章事、淮南節度使。吏部侍郎鄭畋為兵部侍郎，翰林學士承旨、戶部侍郎盧攜，並同中書門下平章事。

十一月，彥昭為門下侍郎兼刑部尚書，畋為中書侍郎兼禮部尚書，攜為中書侍郎。

十一月，倣為司空。

875	二年
〈乙未〉	
六月，吏部尚書李蔚為中書侍郎、同中書門下平章事。彥昭為尚書右僕射兼門下侍郎，畋為門下侍郎，攜兼工部尚書。

五月，倣薨。

876	三年
〈丙申〉			
六月乙丑，撫王紘為太尉，未幾，紘薨。

877	四年
〈丁酉〉	
正月，畋兼兵部尚書，攜兼刑部尚書。

閏二月，彥昭罷為太子太傅。王鐸檢校司徒兼門下侍郎、同中書門下平章事。

九月，攜兼戶部尚書。

正月丁丑，彥昭為司空。

六月癸酉，鐸為司徒。

878	五年
〈戊戌〉	
五月丁酉，畋、攜並罷為太子賓客，分司東都。翰林學士承旨、戶部侍郎豆盧瑑為兵部侍郎，吏部侍郎崔沆為戶部侍郎，並同中書門下平章事。

九月，吏部尚書鄭從讜為中書侍郎兼禮部尚書、同中書門下平章事。蔚檢校司空，判東都尚書省，都畿汝防禦使。

879	六年
〈己亥〉	
四月，鐸檢校司空兼侍中、荊南節度使、南面行營招討都統，從讜兼禮部尚書。

十二月，兵部尚書盧攜為門下侍郎、同中書門下平章事，瑑為中書侍郎兼戶部尚書，沆為中書侍郎兼工部尚書，從讜為門下侍郎兼兵部尚書。鐸貶太子賓客，分司東都。

880	廣明元年
〈庚子〉	
二月壬子，從讜檢校司空兼平章事、河東節度行營招討等使。

六月丙午，攜兼兵部尚書。

十二月甲申，攜貶為太子賓客，分司東都。翰林學士承旨、尚書左丞王徽為戶部侍郎，翰林學士、戶部侍郎裴澈為工部侍郎、並同中書門下平章事。

庚子，黃巢殺瑑、沆。

八月，榮王守司空，是月，薨。

881	中和元年
〈辛丑〉	
正月壬申，兵部侍郎、判度支蕭遘為工部侍郎、同中書門下平章事。

二月，澈兼禮部尚書。

己卯，太子少師王鐸為司徒兼門下侍郎、同中書門下平章事。

三月，徽罷為兵部尚書。

四月戊寅，澈為門下侍郎兼兵部尚書，遘為中書侍郎兼禮部尚書，鐸兼侍中。

六月戊戌，檢校司空、同平章事、京城西面行營都統鄭畋守司空兼門下侍郎、同中書門下平章事、京城四面行營都統，鐸守司徒兼太子太保。

七月庚申，翰林學士承旨、兵部侍郎韋昭度本官同中書門下平章事。

十一月，畋罷為太子少傅，分司東都。澈為檢校兵部尚書、鄂岳觀察使，遘兼戶部尚書，昭度為中書侍郎兼禮部尚書。

二月己卯，鐸為司徒，駢為太尉。

六月丁丑，鐸守司徒，畋為司空。

十一月，畋為太子少傅，分司東都。

882	二年
〈壬寅〉	
正月辛亥，鐸為諸道行營都都統，兼指揮諸軍兵馬收復京城及諸道租庸等使，權知義成軍節度使。

二月，遘判度支，鐸兼判戶部。

己卯，鄭畋為司空兼門下侍郎、同中書門下平章事。

四月，遘為門下侍郎兼吏部尚書。

五月，昭度兼吏部尚書，遘為尚書左僕射。

二月己卯，畋為司空。

883	三年
〈癸卯〉	
正月乙亥，鐸檢校司徒兼中書令、義成軍節度使。

五月，東都留守、檢校司空兼侍中鄭從讜為司空，兼門下侍郎、同中書門下平章事。

七月，昭度為門下侍郎，檢校兵部尚書、判度支裴澈為中書侍郎、同中書門下平章事。

二月，建王震守太保。

五月，畋為司徒，從讜為司空。

七月，畋罷為檢校司徒，守太子太保。

884	四年
〈甲辰〉	
十月，澈加尚書右僕射，昭度加左僕射，並兼門下侍郎。

二月，建王震守太保。

十月，遘為司空。

885	光啟元年
〈乙巳〉	
三月，澈為尚書左僕射。

二月，遘為司徒，昭度為司空。

886	二年
〈丙午〉	
三月戊戌，御史大夫孔緯，翰林學士承旨、兵部尚書杜讓能，並為兵部侍郎、同中書門下平章事。

四月，緯為中書侍郎，讓能為工部尚書。

二月，從讜為太傅兼侍中。

887	三年
〈丁未〉	
三月癸未，澈伏誅。緯為門下侍郎，讓能為中書侍郎。

六月，緯兼吏部尚書，充諸道鹽鐵轉運等使。讓能兼兵部尚書，昭度兼侍中。

九月，戶部侍郎、判度支張濬為兵部侍郎、同中書門下平章事。

八月，昭度為太保兼侍中。

三月，從讜為太子太保。

癸未，遘伏誅。

壬辰，昭度為司徒。

888	文德元年
〈戊申〉	
二月，讓能為尚書右僕射，緯為左僕射，濬為中書侍郎。

四月，昭度守中書令，讓能為尚書左僕射，濬守戶部尚書。

六月，昭度檢校太尉兼中書令、劍南西川節度兼兩川招撫制置等使。

九月，緯兼國子祭酒。

二月，昭度兼中書令。

四月，昭度守中書令。

四月，緯為司空。

889	龍紀元年
〈己酉〉	
正月，翰林學士承旨、兵部侍郎劉崇望本官同中書門下平章事。

三月，濬兼吏部尚書，崇望為中書侍郎，讓能兼門下侍郎。

十一月己酉，崇望兼吏部尚書。

十一月戊午，緯為太保。

三月，緯為司徒，讓能為司空。

十二月戊午，讓能為司徒。

890	大順元年
〈庚戌〉	
五月，濬為河東行營都招討制置宣慰使。

891	二年
〈辛亥〉	
正月庚申，緯檢校太保兼御史大夫、荊南節度使，濬罷為檢校尚書右僕射、鄂岳觀察使。翰林學士承旨、兵部侍郎崔昭緯，御史中丞徐彥若為戶部侍郎，並同中書門下平 章事。崇望判度支。

二月，崇望為門下侍郎，昭緯、彥若並為中書侍郎。

十月，崇望為尚書右僕射。

十二月，昭緯兼吏部尚書，彥若兼兵部尚書。

正月庚申，緯遷。

892	景福元年
〈壬子〉	
二月，崇望罷為檢校司徒、同中書門下平章事、武寧軍節度使。

三月，戶部尚書鄭延昌為中書侍郎、同中書門下平章事。

八月，昭緯為門下侍郎。

四月，讓能守太尉。

893	二年
〈癸丑〉	
正月，彥若為檢校尚書左僕射、同平章事、鳳翔節度使。

六月，昭緯為尚書左僕射，延昌兼刑部尚書。

九月壬辰，檢校司徒、東都留守韋昭度為司徒兼門下侍郎，御史中丞崔胤為戶部侍郎，並同中書門下平章事。

十月，昭緯充諸道鹽鐵轉運使。

十二月，昭度為太傅。

九月，讓能貶梧州刺史，再貶雷州司戶參軍。昭度守司徒。

十月，讓能賜死。

894	乾寧元年
〈甲寅〉	
二月，延昌為尚書右僕射兼門下侍郎，右散騎常侍鄭綮為禮部侍郎、同中書門下平章事。

五月，延昌罷為尚書右僕射。

六月，胤為中書侍郎。

戊午，翰林學士承旨、禮部尚書李磎本官同中書門下平章事。

庚申，磎罷為太子少傅。御史大夫徐彥若為中書侍郎兼吏部尚書、同中書門下平章事。

七月，綮為太子少保致仕。

二月，昭度守太傅。

895	二年
〈乙卯〉	
正月己巳，給事中陸希聲為戶部侍郎、同中書門下平章事。

二月乙未，李磎為戶部侍郎、同中書門下平章事，判度支。

三月，胤檢校尚書右僕射、同平章事、護國節度使。磎罷為檢校吏部尚書，守太子少師。戶部侍郎判戶部王摶為中書侍郎、同中書門下平章事。

四月，希聲罷為太子少師，昭度太保致仕。

六月癸巳，吏部尚書孔緯為司空兼門下侍郎、同中書門下平章事，彥若為尚書左僕射兼門下侍郎。

七月庚申，京兆尹、檢校司徒兼戶部尚書、判度支、諸道鹽鐵轉運使嗣薛王知柔權知中書事及隨駕置頓使。

甲子，崔胤為中書侍郎兼禮部尚書、同中書門下平章事。

辛未，知柔為清海軍節度使、同平章事，仍權知京兆尹、判度支，充諸道鹽鐵轉運等使。

八月壬子，昭緯罷為尚書左僕射。摶為門下侍郎兼戶部尚書、判度支、諸道鹽鐵轉運使。

九月，胤判戶部。

十月，京兆尹孫偓為戶部侍郎、同中書門下平章事，判戶部。

八月辛丑，河東節度使、檢校太傅、同平章事李克用守太師兼中書令，充邠寧四面諸軍行營都統。

六月癸巳，孔緯為司空。

九月丙辰，彥若為司空。

癸亥，緯薨。

896	三年
〈丙辰〉	
五月，偓為兵部侍郎。

七月乙巳，胤檢校禮部尚書、同平章事、武安軍節度使。偓為中書侍郎。

丙午，翰林學士承旨、尚書左丞陸扆為戶部侍郎、同中書門下平章事。

八月甲寅，摶檢校戶部尚書、同平章事、威勝軍節度使。

戊午，扆為中書侍郎判戶部。

乙丑，國子監毛詩博士朱樸為左諫議大夫、同中書門下平章事。

九月乙未，崔胤為中書侍郎兼戶部尚書、同中書門下平章事，翰林學士承旨、兵部侍郎崔遠本官同中書門下平章事。

丁酉，扆貶峽州刺史。

己亥，樸判戶部。

戊申，偓為門下侍郎兼諸道鹽鐵轉運使，判度支。

十月壬子，偓兼禮部尚書，持節鳳翔四面行營節度諸軍都統、招討、處置等使。

戊午，王摶為吏部尚書、同中書門下平章事。

十一月癸卯，樸為中書侍郎。

三月，彥若兼侍中、大明宮留守、京畿安撫制置使。

897	四年
〈丁巳〉	
正月巳亥，偓罷都統招討使。

二月乙亥，偓罷守禮部尚書，樸罷守祕書監。

三月，遠判戶部。

四月，摶為門下侍郎兼吏部尚書、諸道轉運等使，遠為兵部尚書。

六月乙巳，遠為中書侍郎，胤兼戶部尚書。

898	光化元年
〈戊午〉	
正月，摶為尚書右僕射兼門下侍郎，胤兼吏部尚書，遠兼工部尚書。

九月，鎮國匡國軍節度使、檢校太尉兼侍中韓建守太傅、兼中書令。

正月，彥若為司徒。

899	二年
〈己未〉	
正月丁未，胤罷守吏部尚書。兵部尚書陸扆本官同中書門下平章事，未幾，為中書侍郎兼戶部尚書、平章事。彥若兼門下侍郎。

十一月，彥若為太保。

十一月，摶為司空。

900	三年
〈庚申〉	
四月，遠兼吏部尚書。

六月丁卯，崔胤為尚書左僕射兼門下侍郎、同中書門下平章事、諸道鹽鐵轉運等使。

九月乙巳，彥若檢校太尉、同平章事、清海軍節度使。

丙午，遠罷為兵部尚書。

戊申，刑部尚書裴贄為中書侍郎兼刑部尚書、同中書門下平章事、扆為門下侍郎兼戶部尚書。

六月，摶罷為工部侍郎。

901	天復元年
〈辛酉〉	
二月，翰林學士、戶部侍郎王溥為中書侍郎，吏部侍郎裴樞為戶部侍郎，並同中書門下平章事。

五月，扆兼兵部尚書，贄兼戶部尚書。

十一月辛酉，兵部侍郎盧光啟權句當中書事，兼判三司。

丁卯，光啟為右諫議大夫，參知機務。

甲戌，胤、樞罷，並守工部尚書。

正月，胤為司空。

902	二年
〈壬戌〉	
正月丁卯，給事中韋貽範為工部侍郎、同中書門下平章事、判度支。

四月，光啟罷為太子少保。

五月庚午，貽範以母喪罷。

六月丙子，中書舍人蘇檢為工部侍郎、同中書門下平章事。

八月己亥，貽範起復，守戶部侍郎、同中書門下平章事，依前充諸道鹽鐵轉運等使，判度支。

十一月丙辰，貽範薨。

903	三年
〈癸亥〉	
正月壬子，崔胤守司空兼門下侍郎、同中書門下平章事，判使如故；辛未，兼判六軍十二衛事。

二月甲戌，扆貶沂王傅，分司東都。

丙子，胤兼侍中。檢為全忠所害。溥罷為戶部侍郎。

乙未，清海軍節度使、檢校尚書右僕射、同平章事裴樞為門下侍郎、同中書門下平章事。

十二月，贄罷為尚書左僕射。

辛巳，禮部尚書獨孤損為兵部侍郎、同中書門下平章事。

二月庚辰，胤守司徒。宣武宣義天平護國軍節度、晉絳慈隰觀察處置安邑解縣兩池榷鹽制置等使、檢校太師兼中書令梁王朱全忠守太尉、中書令，充諸道兵馬副元帥；四 月己卯，判元帥府事。

八月庚辰，劍南東西川節度使、檢校太師王建守司徒。

904	天祐元年
〈甲子〉	
正月乙巳，胤罷為太子少傅，分司東都。兵部尚書崔遠為中書侍郎，翰林學士、左拾遺柳璨為右諫議大夫，並同中書門下平章事。樞判左三軍事、諸道鹽鐵轉運等使，損 判右三軍事、判度支。

閏四月乙卯，損為門下侍郎兼戶部尚書，遠兼兵部尚書，樞為尚書右僕射。

三月丁未，全忠兼判左右神策及六軍諸衛事。

905	二年
〈乙丑〉	
三月甲子，樞罷為尚書左僕射。

戊寅，損檢校尚書左僕射、同平章事、靜海軍節度使，禮部侍郎張文蔚同中書門下平章事。

甲申，吏部侍郎楊涉同中書門下平章事、判戶部，文蔚為中書侍郎、判度支，璨為門下侍郎兼戶部尚書。遠罷為尚書右僕射。

十二月癸卯，璨為司空、諸道鹽鐵轉運使；癸丑，貶登州刺史。

十一月辛巳，全忠進封魏王，授相國，總百揆。

十二月丁酉，全忠為天下兵馬元帥。

癸卯，璨為司空。

癸丑，璨貶登州刺史。

906	三年
〈丙寅〉			
三月戊寅，全忠為諸道鹽鐵等使，判度支戶部事，充三司都制置使。

閏十二月丙寅，建削奪官爵。

907	四年
〈丁卯〉			
本北宋作品在全世界都属于公有领域，因为作者逝世已经遠遠超过100年。


Chinese text: This work was published before January 1, 1923, and is in the
public domain worldwide because the author died at least 100 years ago.
