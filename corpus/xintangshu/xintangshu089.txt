屈實尉遲張秦唐段
目录
1	屈突通
2	尉遲恭
3	張公謹
4	秦瓊
5	唐儉
6	段志玄
屈突通
屈突通，其先蓋昌黎徒何人，後家長安。仕隋為虎賁郎將。文帝命覆隴西牧簿，得隱馬二萬匹，帝怒州龍門（今山西河津）人。曾於河、汾之間授徒千人，時稱，收太仆卿慕容悉達、監牧官史千五百人，將悉殊死。通曰：「人命至重，死不復生。陛下以至仁育四海，豈容以畜產一日而戮千五百士？」帝叱之，通進頓首曰：「臣願身就戮，以延眾死。」帝寤，曰：「朕不明，乃至是。今當免悉達等，旌爾善言。」遂皆以減論。擢左武衛將軍。蒞官勁正，有犯法者，雖親無所回縱。其弟蓋為長安令，亦以方嚴顯。時為語曰：「寧食三鬥艾，不見屈突蓋；寧食三鬥蔥，不逢屈突通。」

煬帝即位，遣持詔召漢王諒。先是，文帝與諒約，若璽書召，驗視敕字加點，又與玉麟符合，則就道。及是，書無驗，諒覺變，詰通，通占對無屈，竟得歸長安。大業中，與宇文述共破楊玄感，以功遷左驍衛大將軍。秦、隴盜起，授關內討捕大使。安定人劉迦論反，眾十余萬據雕陰。通發關中兵擊之，次安定，初不與戰，軍中意其怯。通陽言旋師，而潛入上郡。賊未之覺，引而南，去通七十里舍，分兵徇地。通候其無備，夜簡精甲襲破之，斬迦論並首級萬余，築京觀於上郡南山，虜老弱數萬口。後隋政益亂，盜賊多，士無鬥誌，諸將多覆。通每向必持重，雖不大克，亦不敗負。帝南幸，使鎮長安。

高祖起，代王遣通守河東，戰久不下，高祖留兵圍之，遂濟河，破其將桑顯和於飲馬泉。通大懼，乃留鷹揚郎將堯君素守蒲，將自武關趨藍田以援長安。至潼關，阻劉文靜兵不得進，相持月余。通令顯和夜襲文靜，詰朝大戰，顯和縱兵破二壁，唯文靜一壁獨完，然數入壁，短兵接，文靜中流矢，軍垂敗，顯和以士疲，乃傳餐食，文靜因得分兵實二壁。會遊軍數百騎自南山還，擊其背，三壁兵大呼，奮而出，顯和遂潰，盡得其眾。通勢蹙，或說之降，曰：「吾蒙國厚恩，事二主，安可逃難？獨有死報爾！」每自摩其頸曰：「要當為國家受人一刀！」其訓勉士卒必流涕，故力雖窮，而人尚為之感奮。帝遣其家僮往召，通趨斬之。俄聞京師平，家盡沒，乃留顯和保潼關，率兵將如洛。既行，而顯和來降。文靜遣竇琮、段誌玄精騎追及於稠桑，通結陣拒之。琮縱其子壽往諭使降，通大呼曰：「昔與汝父子，今則仇也！」命左右射之，顯和呼其眾曰：「京師陷，諸君皆家關西，何為復東？」眾皆舍兵。通知不免，遂下馬東南向，再拜號哭曰：「臣力屈兵敗，不負陛下。」遂被禽，送長安。帝勞曰：「何相見晚邪？」泣曰：「通不能盡人臣之節，故至此，為本朝羞。」帝曰：「忠臣也！」釋之，授兵部尚書、蔣國公，為秦王行軍元帥長史。

從平薛仁杲，時賊珍用山積，諸將爭得之，通獨無所取。帝聞，曰：「清以奉國，名定不虛。」特賚金銀六百兩、彩千段。判陜東道行臺左僕射，從討王世充。時通二子在洛，帝曰：「今以東略屬公，如二子何？」通曰：「臣老矣，不足當重任。然疇昔陛下釋俘累，加恩禮，以蒙更生，是時口與心誓，以死許國。今日之行，正當先驅，二兒死自其分，終不以私害義。」帝太息曰：「烈士徇節，吾今見之。」及竇建德來援賊，秦王分麾下半以屬通，俾與齊王圍洛。世充平，論功第一，拜陜東道大行臺右僕射，鎮東都。數歲，召為刑部尚書。自以不習文，固辭，改工部。建成之變，復檢校行臺僕射，馳鎮洛。貞觀初，行臺廢，為洛州都督，進左光祿大夫。卒，年七十二，贈尚書左僕射，謚曰忠。後詔配饗太宗廟廷。永徽中，贈司空。

二子壽、詮，壽襲爵。太宗幸洛，思通忠節，故詮以少子拜果毅都尉，賜粟帛恤其家，終瀛州刺史。詮子仲翔，神龍中，復守瀛州。

初，桂州都督李弘節亦以清慎顯。既歿，其家賣珠。太宗疑弘節實貪，欲追坐舉者。魏徵曰：「陛下過矣！且今號清白死不變者，屈突通、張道源。通二子來調，共一馬；道源子不能自存。審其清者不加恤，疑其濁者罪所舉，亦好善不篤矣。」帝曰：「朕未之思。」置不問。故通之清益顯雲。

尉遲恭
尉遲敬德，名恭，以字行，朔州善陽人。隋大業末，從軍高陽，積閱為朝散大夫。劉武周亂，以為偏將。與宋金剛南侵，得晉、澮等州，襲破永安王孝基，執獨孤懷恩等。武德二年，秦王戰柏壁，金剛敗奔突厥，敬德合余眾守介休，王遣任城王道宗、宇文士及諭之，乃與尋相舉地降，引為右一府統軍，從擊王世充。

會尋相叛，諸將疑敬德且亂，囚之。行臺左僕射屈突通、尚書殷開山曰：「敬德慓敢，今執之，猜貳已結，不即殺，後悔無及也。」王曰：「不然。敬德必叛，寧肯後尋相者邪？」釋之，引見臥內，曰：「丈夫以氣相許，小嫌不足置胸中，我終不以讒害良士。」因賜之金，曰：「必欲去，以為汝資。」是日獵榆窠，會世充自將兵數萬來戰，單雄信者，賊驍將也，騎直趨王，敬德躍馬大呼橫刺，雄信墜，乃翼王出，率兵還戰，大敗之，禽其將陳智略，獲排槊兵六千。王顧曰：「比眾人意公必叛，我獨保無它，何相報速邪？」賜金銀一篋。

竇建德營板渚，王命李勣等為伏，親挾弓，令敬德執槊，略其壘，大呼致師。建德兵出，乃稍引卻，殺數十人，眾益進。伏發，大破之。時世充兄子琬使於建德，乘隋帝廄馬，鎧甲華整，出入軍中以誇眾。王望見，問「誰可取者？」敬德請與高甑生、梁建方三騎馳往，禽琬，引其馬以歸，賊不敢動。從討劉黑闥，賊以奇兵襲李勣，王勒兵掩其後，俄而賊眾四面合，敬德率壯士馳入賊，王乘陣亂乃得出。又破徐圓朗。以功授王府左二副護軍。

隱太子嘗以書招之，贈金皿一車。辭曰：「敬德起幽賤，會天下喪亂，久陷逆地，秦王實生之，方以身徇恩。今於殿下無功，其敢當賜？若私許，則懷二心，徇利棄忠，殿下亦焉用之哉？」太子怒而止。敬德以聞。王曰：「公之心如山嶽然，雖積金至鬥，豈能移之？然恐非自安計。」巢王果遣壯士刺之。敬德開門安臥，賊至，不敢入。因譖於高祖，將殺之，王固爭，得免。

其後隱、巢計日急，敬德與長孫無忌入白曰：「大王不先決，社稷危矣！」王曰：「我惟同氣，所未忍。伺其發，而後以義討之，如何？」敬德曰：「人情畏死，眾以死奉王，此天授也。天與不取，反得其咎。大王即不聽，請從此亡，不能交手蒙戮。」無忌曰：「王不從敬德言，敬德亦非王有，今敗矣。」王曰：「寡人之謀，未可全棄，公更圖之。」敬德曰：「處事有疑非智，臨難不決非勇。王今自計如何？勇士八百人悉入宮控弦被甲矣，尚何辭？」後又與侯君集等懇熟勸進，計乃定。時房玄齡、杜如晦被斥在外，召不至。王怒曰：「是背我邪？」因解所佩刀反授之。謂曰：「即不從，可斬其首以來。」敬德遂往諭玄齡等，與入計議。

隱太子死，敬德領騎七十趨玄武門，王馬逸，墜林下，元吉將奪弓窘王，敬德馳叱之，元吉走，遂射殺之。宮、府兵屯玄武門，戰不解，敬德持二首示之，乃去。時帝泛舟海池，王命敬德往侍，不解甲趨行在。帝驚曰：「今日之亂為誰？爾來何邪？」對曰：「秦王以太子、齊王作亂，舉兵誅之，恐陛下不安，遣臣宿衛。」帝意悅。於是南衙、北門兵與府兵尚雜鬥，敬德請帝手詔諸軍聽秦王節度，內外始定。

王為皇太子，授左衛率。時坐隱、巢者百余家，將盡沒入之。敬德曰：「為惡者二人，今已誅，若又窮支黨，非取安之道。」由是普原。論功為第一，賜絹萬匹，舉齊府金幣、什器賜焉。除右武候大將軍，封吳國公，實封千三百戶。

突厥入寇，授涇州道行軍總管。虜至涇陽，輕騎與戰，敗之。敬德所得財，必散之士卒。然婞直，頗以功自負，又廷質大臣得失，與宰相不平。出為襄州都督。累遷同州刺史。嘗侍宴慶善宮，有班其上者，敬德曰：「爾何功，坐我上？」任城王道宗解喻之，敬德勃然，擊道宗目幾眇。太宗不懌，罷，召讓曰：「朕觀漢史，嘗怪高祖時功臣少全者。今視卿所為，乃知韓、彭夷戮，非高祖過。國之大事，惟賞與罰，橫恩不可數得，勉自脩飭，悔可及乎！」敬德頓首謝。後改封鄂國，歷鄜、夏二州都督。老就第，授開府儀同三司，朝朔望。

帝將討高麗，敬德上言：「乘輿至遼，太子次定州，兩京空虛，恐有玄感之變。夷貊小國，不足枉萬乘，願委之將臣，以時摧滅。」帝不納。詔以本官行太常卿，為左一馬軍總管。師還，復致仕。顯慶三年卒，年七十四。高宗詔京官五品以上及朝集使赴第臨吊，冊贈司徒、并州都督，謚曰忠武。給班劍、羽葆、鼓吹，陪葬昭陵。

敬德晚節，謝賓客不與通。飭觀、沼，奏清商樂，自奉養甚厚。又餌雲母粉，為方士術延年。其戰，善避槊，每單騎入賊，雖群刺之不能傷，又能奪取賊槊還刺之。齊王元吉使去刃與之校，敬德請王加刃，而獨去之，卒不能中。帝嘗問：「奪槊與避槊孰難？」對曰：「奪槊難。」試使與齊王戲，少選，王三失槊，遂大愧服。

張公謹
張公謹，字弘慎，魏州繁水人。為王世充洧州長史，與刺史崔樞挈城歸天子，授檢校鄒州別駕，遷累右武候長史，未知名。李勣、尉遲敬德數啟秦王，乃引入府。王將討隱、巢亂，使卜人占之，公謹自外至，投龜於地曰：「凡卜以定猶豫，決嫌疑。今事無疑，何卜之為？卜而不吉，其可已乎？」王曰：「善。」隱太子死，其徒攻玄武門，銳甚，公謹獨閉關拒之。以功授左武候將軍，封定遠郡公，實封一千戶。

貞觀初，為代州都督，置屯田以省饋運。數言時政得失，太宗多所采納。後副李靖經略突厥，條可取狀於帝曰：「頡利縱欲肆兇，誅害善良，昵近小人，此主昏於上，可取一也。別部同羅、仆骨、回紇、延陀之屬，皆自立君長，圖為反噬，此眾叛於下，可取二也。突利被疑，以輕騎免，拓設出討，眾敗無余，欲谷喪師，無托足之地，此兵挫將敗，可取三也。北方霜旱，稟糧乏絕，可取四也。頡利疏突厥，親諸胡，胡性翻覆，大軍臨之，內必生變，可取五也。華人在北者甚眾，比聞屯聚，保據山險，王師之出，當有應者，可取六也。」帝然所謀。及破定襄，敗頡利，璽詔慰勞，進封鄒國公，改襄州都督，以惠政聞。卒官下，年四十九。帝將出次哭之，有司奏：「日在辰，不可。」帝曰：「君臣猶父子也，情感於內，安有所避。」遂哭之。詔贈左驍衛大將軍，謚曰襄。十三年，追改郯國公。永徽中，加贈荊州都督。

子大素，龍朔中，歷東臺舍人，兼修國史，著書百余篇，終懷州長史。次子大安，上元中，同中書門下三品。章懷太子令與劉訥言等共註范曄《漢書》。太子廢，故貶為普州刺史，終橫州司馬。子悱，仕玄宗時為集賢院判官，詔以其家所著《魏書》、《說林》入院，綴修所闕，累擢知圖書、括訪異書使，進國子司業，以累免官。

秦瓊
秦瓊，字叔寶，以字顯，齊州歷城人。始為隋將來護兒帳內，母喪，護兒遣使襚吊之。吏怪曰：「士卒死喪，將軍未有所問，今獨吊叔寶何也？」護兒曰：「是子才而武，誌節完整，豈久處卑賤邪？」

俄從通守張須陀擊賊盧明月下邳，賊眾十余萬，須陀所統才十之一，堅壁水敢進，糧盡，欲引去。須陀曰：「賊見兵卻，必悉眾追我，得銳士襲其營，且有利，誰為吾行者？」眾莫對。惟叔寶與羅士信奮行。乃分勁兵千人伏莽間，須陀委營遁，明月悉兵追躡。叔寶等馳叩賊營，門閉不得入，乃升樓拔賊旗幟，殺數十人，營中亂，即斬關納外兵，縱火焚三十余屯。明月奔還，須陀回擊，大破之。又與孫宣雅戰海曲，先登。以前後功擢建節尉。

從須陀擊李密滎陽。須陀死，率殘兵附裴仁基。仁基降密，密得叔寶大喜，以為帳內驃騎，待之甚厚。密與宇文化及戰黎陽，中矢墮馬，濱死，追兵至，獨叔寶捍衛得免。

後歸王世充，署龍驤大將軍。與程咬金計曰：「世充多詐，數與下咒誓，乃巫嫗，非撥亂主也。」因約俱西走，策其馬謝世充曰：「自顧不能奉事，請從此辭。」賊不敢逼，於是來降。高祖俾事秦王府，王尤獎禮。從鎮長春宮，拜馬軍總管。戰美良川，破尉遲敬德，功多，帝賜以黃金瓶，勞曰：「卿不恤妻子而來歸我，且又立功，使朕肉可食，當割以啖爾，況子女玉帛乎！」尋授秦王右三統軍，走宋金剛於介休，拜上柱國。從討世充、建德、黑闥三盜，未嘗不身先鋒鏖陣，前無堅對。積賜金帛以千萬計，進封翼國公。每敵有驍將銳士震耀出入以誇眾者，秦王輒命叔寶往取之，躍馬挺槍刺於萬眾中，莫不如誌，以是頗自負。及平隱、巢，功拜左武衛大將軍，實封七百戶。

後稍移疾，嘗曰：「吾少長戎馬間，歷二百余戰，數重創，出血且數斛，安得不病乎？」卒，贈徐州都督，陪葬昭陵。太宗詔有司琢石為人馬立墓前，以旌戰功。貞觀十三年，改封胡國公。

後四年，詔司徒、趙國公無忌，司空、河間王孝恭，司空、萊國公如晦，司空、太子太師、鄭國公徵，司空、梁國公玄齡，開府儀同三司、鄂國公敬德，特進、衛國公靖，特進、宋國公瑀，輔國大將軍、褒國公誌玄，輔國大將軍、夔國公弘基，尚書左僕射、蔣國公通，陜東道行臺右僕射、鄖國公開山，荊州都督、譙國公紹，荊州都督、邳國公順德，洛州都督、鄖國公亮，吏部尚書、陳國公君集，左驍衛大將玖惲郯國公公謹，左領嵕唵蠼鵩⒙鎷冢癲可惺欏⒂佬絲す濫希Р可惺欏⒂騫幔Р可惺欏④旃螅可惺欏⒂⒐珓蓿⑹灞Γ⑼夾瘟柩談蟆8咦謨闌樟輳彩怪錄爛紀夾瘟柩談笳叻財呷耍紜⑹苛r、誌玄、弘基、世南、叔寶，皆始終著名者也。

唐儉
唐儉，字茂約，并州晉陽人。祖邕，北齊尚書左僕射。父鑒，隋戎州刺史；與高祖善，嘗偕典軍衛，故儉雅與秦王遊，同在太原。儉爽邁少繩檢，然事親以孝聞。見隋政浸亂，陰說秦王建大計。高祖嘗召訪之，儉曰：「公日角龍庭，姓協圖讖，系天下望久矣。若外嘯豪傑，北招戎狄，右收燕、趙，濟河而南，以據秦、雍，湯、武之業也。」高祖曰：「湯、武之事豈可幾？然喪亂方剡，私當圖存，公欲拯溺者，吾方為公思之。」及大將軍府開，授記室參軍、渭北道元帥司馬。從定京師，為相國府記室，晉昌郡公。

武德初，進內史舍人，遷中書侍郎、散騎常侍。呂崇茂以夏縣反，與劉武周連和，詔永安王孝基、獨孤懷恩，於筠率兵致討，儉以使適至軍。會孝基等為武周所虜，儉亦見禽。始，懷恩屯蒲州，陰與部將元君實謀反，會俱在賊中，君實私語儉曰：「獨孤尚書將舉兵圖大事，猶豫不發，故及此。所謂當斷不斷而受亂者。」俄而懷恩脫歸，詔復守蒲。君實曰：「獨孤拔難歸，再戍河上，寧其王者不死乎？」儉恐必亂，密遣劉世讓歸白髮其謀。會高祖幸蒲津，舟及中流而世讓至，帝驚，曰：「豈非天也！」命趨還舟，捕反者，懷恩自殺，余黨皆誅。俄而武周敗，亡入突厥。儉封府庫、籍兵甲以待秦王。帝嘉儉身幽辱而不忘朝廷，詔復舊官，仍為并州道安撫大使，許以便宜。盡簿懷恩貲產賜儉。還為禮部尚書、天策府長史、檢校黃門侍郎、莒國公。仍為遂州都督，食綿州六百戶。

貞觀初，使突厥還，太宗謂儉曰：「卿觀頡利可取乎？」對曰：「銜國威靈，庶有成功。」四年，馳傳往誘使歸款，頡利許之，兵懈弛，李靖因襲破之，儉脫身還。

歲餘，為民部尚書。從獵洛陽苑，群豕突出於林，帝射四發，輒殪四豕。一豕躍及鐙，儉投馬搏之。帝拔劍斷豕，顧笑曰：「天策長史不見上將擊賊邪，何懼之甚？」對曰：「漢祖以馬上得之，不以馬上治之。陛下神武定四方，豈復快心於一獸？」帝為罷獵。詔其子善識尚豫章公主。

悸事，與賓客縱酒為樂。坐小法，貶光祿大夫。永徽初，致仕，加特進。顯慶初卒，年七十八。贈開府儀同三司、并州都督，陪葬昭陵，謚曰襄。少子觀，為河西令，知名。孫從心，神龍中，以其子脧娶太平公主女，擢累殿中監。脧太常少卿，坐太平黨誅。

儉弟憲。憲字茂彜，仕隋為東宮左勛衛。太子廢，罷歸。不治細行，好馳獵，藏亡命，所交皆博徒輕俠。高祖領太原，頗親遇之，參與大議。義師起，授正議大夫，置左右，尤所信倚。封安富縣公。武德中，進累雲麾將軍，加郡公。貞觀中，終金紫光祿大夫。

裔孫次，字文編。建中初，及進士第，歷侍御史。竇參數薦之，改禮部員外郎。參貶，出為開州刺史，積十年不遷。韋臯鎮蜀，表為副使，德宗諭臯罷之。次身在遠，久抑不得申，以為古忠臣賢士罹讒毀被放，至殺身，君且不悟者，因采獲其事，為《辯謗略》三篇上之。帝益怒，曰：「是乃以古昏主方我！」改夔州刺史。憲宗立，召還，授禮部郎中，知制誥，終中書舍人。憲宗雅惡朋比傾陷者，嘗覽《辯謗略》，善之。謂學士沈傳師曰：「凡君人者，宜所觀省。然次編錄未盡，卿可廣其書。」傳師乃與令狐楚、杜元穎論次，起周訖隋，增為十篇，更號《元和辨謗略》。

子扶，字雲翔，仕歷屯田郎中。大和五年，為山南宣撫使。內鄉倉督鄧琬負度支漕米七千斛，吏責償之，系其父子至孫凡二十八年，九人死於獄，扶奏申釋之。詔切責鹽鐵、度支二使，天下監院償逋系三年以上者，皆原。進中書舍人，出為福州觀察使。濫殺人，風績不立。會卒，奴婢爭財，有司按其貲至十余萬，時議蚩薄之。

扶弟持，字德守，中進士第。大和中，為渭南尉，試京兆府進士。時尹杜悰欲以親故托之，持輒趨降階伏，悰語塞，乃止。累遷工部郎中，出為容州刺史。遷給事中，歷朔方、昭義節度使，卒。

子彥謙字茂業，多通技藝，尤工為詩，負才無所屈。乾符末，避亂漢南。王重榮鎮河中，辟幕府，累表為副，歷晉、絳二州刺史。重榮軍亂、彥謙貶興元參軍事。節度使楊守亮表為判官，遷副使，終閬、壁二州刺史。

段志玄
段志玄，齊州臨淄人。父偃師，仕隋為太原司法書佐。從義師，官至郢州刺史。誌玄姿質偉岸，少無賴，數犯法。大業末，從父客太原，以票果，諸惡少年畏之，為秦王所識。高祖興，以千人從，授右領大都督府軍頭。下霍邑、絳郡，攻永豐倉，椎鋒最。歷左光祿大夫。從劉文靜拒屈突通於潼關。文靜為桑顯和所襲，軍且潰，志玄率壯騎馳賊，殺十餘人，中流矢，忍不言，突擊自如，賊眾亂，軍乘之，唐兵復振。通敗走，與諸將躡獲於稠桑，以多，授樂遊府車騎將軍。從討王世充，深入，馬跌，為賊禽。兩騎夾持其髻，將度洛，志玄忽騰而上，二人者俱墮，於是奪其馬馳歸，尾騎數百不敢近。破竇建德，平東都，遷秦王府右二護軍。隱太子嘗以金帛誘之，拒不納。秦王即位，累遷左驍衛大將軍，封樊國公，實封九百戶。詔率兵至青海奪吐谷渾牧馬，逗留，免。未幾復職。文德皇后之葬，與宇文士及勒兵衛章武門，太宗夜遣使至二將軍所，士及披戶內使，志玄拒曰：「軍門不夜開。」使者示手詔，誌玄曰：「夜不能辨。」不納。比曙，帝嘆曰：「真將軍，周亞夫何以加！」改封褒國公，歷鎮軍大將軍。貞觀十六年疾，帝臨視，泣顧曰：「當與卿子五品官。」頓首謝，請與母弟，乃拜志感左衛郎將。及卒，帝哭之慟。贈輔國大將軍、揚州都督，陪葬昭陵，謚曰壯肅。三世孫文昌。

文昌，字墨卿，一字景初，世客荊州。疏爽任義節，不為齷齪小行。節度使裴胄禮之。胄采古今禮要為書，數從文昌質判所疑。後依劍南節度韋臯，臯表為校書郎。宰相李吉甫才之，擢登封尉、集賢校理，再遷左補闕。憲宗數欲親用，頗為韋貫之奇詆，偃蹇不得進。貫之罷，引為翰林學士，遷中書舍人，遂為承旨。穆宗即位，屢召入思政殿顧問，率至夕乃出。俄拜中書侍郎、同中書門下平章事。未逾年，自表還政。授劍南西川節度使、同平章事。文昌素諳蜀利病，大抵治寬靜，間以威斷，不常任也，群蠻震服。長慶二年黔中蠻叛，觀察使崔元略以聞，文昌使一介開曉，蠻即引還，彭濮蠻大酋蹉祿來請立石刊誓，脩貢獻。入遷兵部尚書。文宗立，拜御史大夫，進封鄒平郡公。俄檢校尚書右僕射、平章事，節度淮南。太和四年，檢校左僕射，徙帥荊南。州或旱，禬解必雨；或久雨，遇出遊必霽。民為語曰：「旱不苦，禱而雨；雨不愁，公出遊。」南詔襲南安，帝以文昌得蠻夷心，詔使下檄尉讓，即日解而去。復節度西川。九年卒，贈太尉。文昌先墓在荊州，歲時享祠，必薦以音樂歌舞，習禮者譏其非，少羈窶，所向少諧。及居將相，享用奢侈，士議尤替。

子成式，字柯古，推廕為校書郎。博學強記，多奇篇秘籍。侍父於蜀，以畋獵自放，文昌遣吏自其意諫止。明日以雉兔遍遺幕府，人為書，因所獲儷前世事，無復用者，眾大驚。擢累尚書郎，為吉州刺史，終太常少卿。著《酉陽書》數十篇。子安節，乾寧中，為國子司業。善樂律，能自度曲雲。

贊曰：屈突通盡節於隋，而為唐忠臣，何哉？惟其一心，故事兩君而無嫌也。敬德之來，太宗以赤心付之，桑廕不徙而大功立。君臣相遇，古人謂之千載，顧不諒哉！投幾之會，間不容穟，公謹所以抵龜而決也。


Chinese text: This work was published before January 1, 1923, and is in the
public domain worldwide because the author died at least 100 years ago.
