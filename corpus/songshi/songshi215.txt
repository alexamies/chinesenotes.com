　　昔者帝王之有天下，莫不眾建同姓以樹蕃屏，其不得以有國者，則亦授之土田，使帥其宗氏，輯其族分，故繼別之宗，百世不遷。豈惟賴其崇獎，維持以成不拔之基哉。蓋親親之仁，為國大經理固然也周官，宗伯掌三族之別，以辨親疎，於是敘昭穆而禮法之降殺行焉，此世系之所以不可不謹也。後世封建廢而宗法壞，帝王之裔至或雜於民、伍淪為皂隸，甚可歎也。宋太祖太宗魏王之子孫可謂蕃衍盛大矣，支子而下各以一字別其昭穆而宗正所掌，有牒、有籍、有錄、有圖、有譜以敘其系，而第其服屬之達近刑其男女婚姻及官爵敘遷而著其功罪生死歲月，雖封國之制不可以復古，而宗法之嚴恩禮之厚亦可概見。然靖康之變，往往淪徙死亡於兵難，南渡所存十無二三，而國之枝葉日以悴矣。今因載籍之舊，考其原委，作宗室世系表。

　　太祖四子，長滕王德秀、次燕王德昌、次舒王德林、次秦王德芳。德秀，德林無後。

第一部分　第二部分　第三部分




Chinese text: This work was published before January 1, 1923, and is in the
public domain worldwide because the author died at least 100 years ago.
