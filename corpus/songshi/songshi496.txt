西南諸夷 黎州諸蠻 敍州三路蠻 威茂渝州蠻 黔涪施高徼外諸蠻 瀘州蠻
　　西南諸夷，漢訸訫郡地。武帝元鼎六年，定西南夷，置訸訫郡。唐置費、珍、莊、琰、播、郎、訸、夷等州。其地北距充州百五十里，東距辰州二千四百里，南距交州一千五百里，西距昆明九百里。無城郭，散居村落。土熱，多霖雨，稻粟皆再熟。無徭役，將戰征乃屯聚。刻木為契。其法，劫盜者，償其主三倍；殺人者，出牛馬三十頭與其家以贖死。病疾無醫藥，但擊銅鼓、銅沙鑼以祀神。風俗與東謝蠻同。隋大業末，首領謝龍羽據其地，勝兵數萬人。唐末，王建據西川，由是不通中國。後唐天成二年，訸訫清州刺史宋朝化等一百五十人來朝。其後孟知祥據西川，復不通朝貢。

　　乾德三年，平孟昶。五年，知西南夷南寧州蕃落使龍彥曁舀等遂來貢，詔授彥曁舀歸德將軍、南寧州刺史、蕃落使，又以順化王武才為懷化將軍，武才弟若啟為歸德司階，武龍州部落王子若溢、東山部落王子若差、羅波源部落王子若台、訓州部落王子若從、雞平部落王子若冷、戰洞部落王子若磨、羅母殊部落王子若母、石人部落王子若藏並為歸德司戈。開寶二年，武才等一百四十人又來貢，以武才為歸德將軍。來人乞賜武才鈿函手詔，以舊制所無，不許。四年，其國人詣涪州，言南寧州蕃落使龍彥曁舀卒，歸德將軍武才及八刺史狀請以彥曁舀子漢瑭為嗣，詔授漢瑭南寧州刺史兼蕃落使。八年，三十九部順化王子若發等三百七十七人來貢馬百六十匹、丹砂千兩。

　　太平興國五年，夷王龍瓊琚遣其子羅若從並諸州蠻七百四十四人以方物、名馬來貢。六年，保州刺史董奇死，以其子紹重繼之。雍熙二年八月，奉化王子以慈等三百五十人以方物來貢。夷王龍漢鸸自稱權南寧州事兼蕃落使，遣訸訫諸州酋長趙文橋率種族百餘人來獻方物、名馬，並上蜀孟氏所給符印。授漢鸸歸德將軍、南寧州刺史，以文橋等並為懷化司戈。端拱二年，漢鸸又貽書五溪都統向通漢，約以入貢。淳化元年，漢鸸遣其弟漢興來朝。三年，夷王龍漢興及都統龍漢曁堯、刺史龍光顯、龍光盈及順化王雨滯等各貢馬、朱砂。

　　至道元年，其王龍漢曁堯遣其使龍光進率西南訸訫諸蠻來貢方物。太宗召見其使，詢以地裏風俗，譯對曰：「地去宜州陸行四十五日。土宜五穀，多種粳稻，以木弩射獐鹿充食。每三二百戶為一州，州有長。殺人者不償死，出家財以贖。國王居有城郭，無壁壘，官府惟短垣。」光進之說，與前書所記小異，故並敘之。上因令作本國歌舞，一人吹瓢笙如蚊蚋聲，良久，數十輩連袂宛轉而舞，以足頓地為節。詢其曲，則名曰《水曲》。其使十數輩，從者千餘人，皆蓬發，面目黧黑，狀如猿猱。使者衣虎皮氈裘，以虎尾插首為飾。詔授漢曁堯甯遠大將軍，封歸化王；又以歸德將軍羅以植為安遠大將軍，保順將軍龍光盈、龍光顯並為安化大將軍，光進等二十四人並授將軍、郎將、司階、司戈。其本國使從者，有甲頭王子、刺史、判官、長史、司馬、長行、傔人七等之名。

　　咸平元年，其王龍漢曁堯遣使龍光腆又率訸訫諸蠻千余人來貢，詔授光腆等百三十人官。三年，都部署張文黔來貢。五年，漢曁堯又遣牙校率部蠻千六百人、馬四百六十匹並藥物布帛等來貢，賜冠帶於崇德殿，厚齎遣還。六年，知全州錢絳請招誘溪峒名豪，上以生事，寢其奏不報。

　　景德元年，詔西南訸訫諸國進奉使親至朝廷者，今廣南西路發兵援之，勿抑其意。先是，龍光進等來朝，上矜其道遠，人馬多斃，因詔宜州自今可就賜恩物。至是，懇請詣闕，從之。二年，詔羈縻保、霸州刺史董紹重、董忠義歲賜紫綾錦袍。四年，西南蠻羅甕井都指揮使顏士龍等來貢。士龍種落遐阻，未嘗來朝，今始至，詔館餼賜予如高、溪州。

　　大中祥符元年，瀘州言江安縣夷人殺傷內屬戶，害巡檢任賽，既不自安，遂為亂。詔遣閣門祗候侍其旭乘傳招撫。旭至，蠻人首罪，殺牲為誓。未幾，復叛。旭因追斬數十級，擒其首領三人，又以衣服糸由布誘降蠻鬥婆行者，將按誅其罪。上以旭召而殺之，違招安之實，即降詔戒止；且令篤恩信，設方略制禦，無尚討伐以滋驚擾。二年，旭言夷人恃岩險，未即歸服。詔文思副使孫正辭等為都巡檢使，乃分三路入其境，脅以兵威，皆震懾伏罪。三年，正辭言夷人安集，降詔嘉獎。先有蠻羅忽余甚忠順，防援井監，捕殺違命者不已。上遣內臣郝昭信褒慰之，且諭以赦蠻黨前罪，勿復邀擊。

　　四年，茂州夷族首領、耆老，刑牛犬於三溪，誓不侵擾州界。又峽路鈐轄執為亂夷人王群體等至闕下，上曰：「蠻夷不識教義，向之為亂，亦守臣失於綏撫。」並免死，分隸江、浙遠地。其年，霸州董哲為其巡檢使董延早所殺。五年，黎洞夷人互相殺害，巡檢使發兵掩捕。上聞而切責之曰：「蠻夷相攻，許邊吏和斷，安可擅發兵甲，或致擾動？」即令有司更選可任者代之。

　　六年，晏州多剛縣夷人鬥望、行牌率眾劫淯井監，殺駐泊借職平言，大掠資畜。知瀘州江安縣、奉職文信領兵趨之，遇害。民皆驚擾，走保戎州。轉運使寇曁咸即令諸州巡檢會江安縣，集公私船百餘艘，載糧甲，張旗幟，擊銅鑼，鼓吹，自蜀江下抵清浮壩，樹營柵，招安近界夷族，諭以大兵將至，勿與望等同惡。未幾，納溪、藍順州刺史史個松，生南八姓諸團，烏蠻獨廣王子界南廣溪移、悅等十一州刺史李紹安，山后高、鞏六州及江安界娑婆村首領，並來乞盟，立竹為誓門，刺貓狗雞血和酒飲之，誓同力討賊。曁咸乃署榜，許以官軍至不殺其老幼，給賜衣幣酒食。上遣內殿崇班王懷信乘傳與曁鹹等議綏撫方略，歒言鬥望等屢為寇鈔，恃寬赦不悛惡，今請發嘉、眉屯兵捕剪，以震懼之。

　　六年九月，詔懷信為嘉、眉、戎、瀘等州水陸都巡檢使，閣門祗候康訓、符承訓為都同巡檢使，及發虎翼、神虎等兵三千餘人，令懷信與曁咸商度進討。上因謂樞密使陳堯叟曰：「往時孫正辭討蠻，有虎翼小校率眾冒險者三人，朕志其姓名，今以配懷信。正辭嘗料簡鄉丁號'白艻子兵'，以其識山川險要，遂為鄉導，今亦令懷信召募。又使臣宋賁屢規畫溪洞事，適中機要，以賁知江安縣與懷信等議事。」歒乃點集昌、瀘、富順監白艻子弟得六千餘人。十一月，懷信、康訓分領，緣溪入合灘，至生南界鬥滿村遇夷賊二千餘人，擊之，殺傷五百人，奪梭槍藤牌。會暮，收眾保砦。夷党三千餘人分兩道，張旗喊呼來逼砦柵，懷信出擊，皆潰散。進壁娑婆，遇夷二千于羅固募村，又破之。追至鬥行村上屏風山，連破四砦。一日三戰，俘馘百餘人，奪資糧五千石、槍刀什器萬數，焚羅固募鬥引等三十餘村、庵舍三千區。懷信又引兵至鬥行村追擊過盧羅，射僕二百餘人，椚其欄柵千數。分遣部下于羅個頰羅能落運等村及龍峨山掩殺，大獲戎具，斬首級及重傷投崖死者頗眾，燒舍千區及積谷累萬。兩路兵會於涇灘置砦，遣康訓部壕砦卒修涇灘路，以渡大軍。俄為夷賊所邀，戰不利，訓顛於崖，死之。懷信引兵急擊，大敗之，追斬至涇灘。懷信夾砦于晏江口，曁咸與符承訓偵知賊諜欲乘夜擊晏江，馳報懷信，即自涇灘拔砦赴之。比至晏江北山，夷眾萬余已自東南合勢逼懷信砦，懷信彀強弩環砦射賊，曁鹹等整眾乘高策援，夷人大懼而卻，合擊破之，死傷千餘人。

　　七年正月，其酋鬥望三路分眾來鬥，又為官軍大敗，射殺數百人，溺江水死者莫計。夷人震澁，詣軍首服，納牛羊、銅鼓、器械，曁鹹等依詔撫諭。二月，還軍淯井，夷首鬥望及諸村首領悉赴監自陳，願貸死，永不寇盜邊境。因殺三牲盟誓，辭甚懇苦。即犒以牢酒，感悅而去。歒、懷信等上言夷人寧息，請置淯井監壕柵，並許近界市馬。從之。

　　八年，夔州路上言黔州西南密州夷族張聲進遣使進奉，為南寧州蕃落使龍漢曁堯邀奪，仇劫不已，乞降敕書安撫。

　　天聖四年龍光凝、景祐三年龍光辨、康定元年龍光饧、慶曆五年龍以特、皇祐二年龍光澈等，繼以方物來貢獻。與以特俱至者七百十九人。是年，以安遠將軍、知蕃落使龍光辨為甯遠軍大將軍，甯遠將軍知靜蠻軍節度使龍光凝、承宣武甯大將軍龍異豈並為安遠大將軍，承宣奉化大將軍龍異魯為武甯大將軍。至和中，龍以烈、龍異靜、首領張漢陛、王子羅以崇等皆入貢，命其首領而下九十三人為大將軍至郎將。嘉祐中，以烈復至。大率龍姓諸部族地遠且貧，熙寧中來見，賜以袍帶等物，刺其數於背。又有張玉、石自品者，嘉祐中來貢，而鶼州亦遣人貢馬。有董氏世知保州曰仲元者，襲是州二十餘年矣，至是益州鈐轄司表其善拊蠻夷，命為本州刺史。鶼州、保州皆西南邊地也。又有夷在瀘州部，亦西南邊地，所部十州：曰鞏、曰定、曰高、曰奉、曰淯、曰宋、曰納、曰晏、曰投附、曰長寧，皆夷人居之，依山險，善寇掠。淯井監者，在夷地中，朝廷置吏領之，以拊禦夷眾，或不得人，往往生事。

　　慶曆四年四月，夷人攻三江砦，詔秦鳳路總管司發兵千人選官馳往捕擊。既而瀘州教練使、生南招安將史愛誘降夷賊鬥敖等，詔並補三班差使、殿侍、淯井監一路招安巡檢。未幾，夷眾復寇三江砦，指使王用等擊走之。

　　皇祐元年二月，夷眾萬餘人復圍淯井監，水陸不通者甚久。初，監戶負晏州夷人錢而歐傷鬥落妹，其眾憤怒，欲報之。知瀘州張昭信勸諭，既已聽服，而氵肓育井監復執婆然村夷人細令等，殺長寧州落占等十人，故激成其亂。詔知益州田況發旁郡士卒，命梓夔路兵馬鈐轄宋定往援之。於是兩路合官軍洎白艻子弟幾二萬人與戰，兵死者甚眾，饑死又千餘人，數月然後平。賜況及轉運使敕書，褒獎宋定而下十三人，進秩有差。後況還朝，乃奏夷眾連年為亂，繇主者非其人，請令轉運、鈐轄司舉官為知監、監押，代還日，特遷一資。從之。

　　嘉祐二年，三里村夷鬥還等百五十人復謀內寇。有黃土坎夷鬥蓋，長寧州人也，先以其事來告。淯井監引兵趨之，捕斬七千餘級。鈐轄司上聞，詔賜鬥蓋錢三十萬、錦袍、銀帶。明年，又補鬥蓋長寧州刺史。

　　瀘州部舊領姚州廢已久，有烏蠻王子得蓋者來居其地，部族最盛，數遣人詣官，自言願得州名以長夷落。事聞，因賜號姚州，鑄印予之。得蓋又乞敕書一通以遺子孫，詔從其請。

　　夔州路又有溱、南二州夷，頗盛強，皇祐初，詔自今歲遣使者存問之。

　　雅州西山野川路蠻者，亦西南夷之別種也，距州三百里，有部落四十六，唐以來皆為羈縻州。太平興國三年，首領馬令膜等十四人以名馬、犎牛、虎豹皮、麝臍來貢，並上唐朝敕書告身凡七通，咸賜以冠帶，其首領悉授官以遣之。紹聖二年，以碉門砦蠻部王元壽襲懷化司戈云。

　　黎州諸蠻，凡十二種：曰山后兩林蠻，在州南七日程；曰邛部川蠻，在州東南十二程；曰風琶蠻，在州西南一千一百里；曰保塞蠻，在州西南三百里；曰三王蠻，亦曰部落蠻，在州西百里；曰西箐蠻，有彌羌部落，在州西三百里；曰淨浪蠻，在州南一百五十里；曰白蠻，在州東南一百里；曰烏蒙蠻，在州東南千里；曰阿宗蠻，在州西南二日程。凡風琶、兩林、邛部皆謂之東蠻，其餘小蠻各分隸焉。邛部于諸蠻中最驕悍狡譎，招集蕃漢亡命，侵攘他種，閉其道以專利。曰大雲南蠻，曰小雲南蠻，即唐南詔，今名大理國，自有傳。夷俗尚鬼，謂主祭者鬼主，故其酋長號都鬼主。

　　山后兩林蠻，後唐天成間始來貢。開寶二年六月壬子，勿兒遣部落將軍離魚以狀白黎州，期十月內入貢，成都府以聞，詔嘉答之。至是來朝，賜以器幣。由黎州南行七日而至其地，又一程，至溋州。溋州今廢，空城中但有浮圖一。又二程，至建昌城。又十七程，至雲南。三年七月，又朝貢。六年四月，邛部川歸德將軍阿伏上言，為山后兩蠻勿兒率眾侵掠堡砦。八年，懷化將軍勿尼等六十余人來貢，詔以勿尼為歸德將軍，又以兩林蠻大鬼主蘇吠為懷化將軍。

　　太平興國二年，遣使王子卑彩、副使牟蓋、鬼主還祖等七十八人以名馬來貢，乞頒正朔。下詔曰：「山后兩林要蠻主歸德將軍勿尼、懷化將軍勿兒等克慕聲明，遠修職貢，並增環衛之秩，俾為夷落之榮。勿尼可特授歸德大將軍，勿兒可特授懷化大將軍。」是冬，又遣使離魚貢犀二株、馬九匹，來賀登極。四年，勿兒與都鬼主又遣王子祚遇以名馬來貢。八年，蠻主弟牟昂及王子牟蓋、摩忙、卑愧、副使牟計等二百三十九人來貢。詔以牟昂為懷化大將軍，牟蓋等三人為歸德郎將，牟計等百二十人並為懷化司戈。

　　雍熙三年，勿尼等及其王子李奉恩復來貢馬。淳化元年，王子離魚、副使卑都、卑諭、鬼主曵皮禮等百二十八人來貢。詔授離魚歸德將軍，卑都保順郎將，卑諭歸德司戈，卑熱等五十四人懷化司戈。

　　天禧二年，山后兩林百蠻都鬼主李阿善遣將軍卑熱等一百五十人來貢。

　　邛部川蠻，亦曰大路蠻，亦曰勿鄧，居漢越溋郡會無縣地。其酋長自稱「百蠻都鬼主」。開寶二年六月，都鬼主阿伏白黎州，期以十月令王子入貢，成都府以聞，詔嘉納之。四年，黎州定遠兵士構叛，聚居鹿角溪，阿伏令弟遊擊將軍卑吠等率眾平之。詔賜阿伏銀帶、錦袍，並賜其眾銀帛各百，以為歸德將軍。六年，阿伏與山后兩林蠻主勿兒言語相失，勿兒率兵侵邛部川，頗俘殺部落。黎州以聞，並賜詔慰諭，令各守封疆，勿相侵犯。

　　太平興國四年，首領牟昂、諸族鬼主副使離襪等各以方物來貢。

　　雍熙二年，都鬼主諾驅並其母熱免遣王子阿有等百七十二人以方物、名馬來貢。詔以諾驅為懷化將軍，並賜其母銀器。

　　端拱二年，遣弟少蓋等三百五十人來賀籍田，貢禦馬十四匹、馬二百八十匹、犀角二、象牙二、莎羅毯一、合金銀飾蠻刀二、金飾馬鞍勒一具、敎原羊十、撐牛六。詔以少蓋為歸德郎將。

　　淳化元年，諾驅自部馬二百五十匹至黎州求互市，詔增給其直。諾驅令譯者言更入西蕃求良馬以中市。二年，復遣子牟昂、叔離襪以方物、良馬、嫠牛來貢，仍乞加恩。詔授諾驅懷化大將軍，少蓋懷化將軍，牟昂歸德將軍，離襪懷化司戈；又封諾驅母歸德郡太君熱免甯遠郡太君，弟離遮、小男阿醉都判官，任彥德等一百九十一人為懷化司戈。

　　至道元年，李順亂西川，王繼恩討平之。遣嘉州牙校辛顯使，諾驅奉淳化二年所授官告、敕書及日曆為信，因言與賊樊秀等接戰，敗之，復請朝覲，通嘉州舊路。繼恩上言：「通嘉州路非便，只令于黎州賣馬。」詔不允。其入覲王子一十九人並加官，鬼主三十六人並賜敕書以撫之。至道三年，遣王子阿醉來朝。

　　真宗咸平二年，遣王子部的等來貢文犀、名馬，賜衣帶、器幣有差。又乞給印，以「大渡河南山前、後都鬼主」為文，從之。五年，又遣王子離歸等二百余人入貢。六年，黎州言邛部川都蠻王諾驅卒，其子阿遒立。

　　景德二年，阿遒遣王子將軍百九十二人來貢。詔授阿遒安遠將軍，阿遒叔懷化將軍，阿育為歸德將軍，離歸為懷化將軍，大判官懷化司候任彥德、王子將軍部的並為懷化郎將，判官任惟慶為懷化司候。大中祥符元年，遣將軍趙勿娑等獻名馬、犀角、象齒、娑羅毯，會于泰山。禮畢，阿遒加恩。勿娑等厚賜遣還。

　　天聖八年十月，邛部川都蠻王黎在遣卑郎、離滅等來貢方物。時占城、龜茲、沙州亦皆入貢，至以家自隨。晏殊因請圖其人物衣冠，並訪道裏風俗以上史官，詔可。九年三月，命黎在為保義將軍，又命其部族為郎將、司戈、司候，凡三十餘人。明道元年，黎州言黎在請三歲一貢，詔諭以道路遐遠，聽五年一至。景祐初，黎州復言邛部蠻請歲入貢，詔如明道令。寶元元年，百蠻都王忙海遣將軍卑蓋等貢方物，且請三歲一貢，不許。

　　慶曆四年，邛部川山前、山后百蠻都鬼主牟黑遣將軍阿濟等三百三十九人獻馬二百一十、嫠牛一、大角羊四、犀株一、莎羅毯一。慶曆間，有都鬼主弁黑等入貢。未幾，其王咩墨擾邊，知黎州孫固使其首領苴克殺之。

　　熙寧三年，苴克遣使來賀登寶位，自稱「大渡河南邛部川山前、山后百蠻都首領」，賜敕書、器幣、襲衣、銀帶。是年，苴克死，詔以其子韋則為懷化校尉、大渡河南邛部川都鬼主。九年，遣其將軍卑郎等十四人入貢。

　　乾道元年，詔以崖鹁蔑襲兄蒙備金紫光祿大夫、懷化校尉、都鬼主如故。淳熙元年，吐蕃寇西邊，崖鹁蔑率眾掩擊，詔嘉其功。二年五月，兩林蠻王弟籠畏及酋長崖來率部義等攻邛部川之籠甕城，不克，大掠而去。崖鹁蔑追之，不及。制置使范成大檄黎州嚴加備禦。八年，崖鹁蔑死，其侄墨崖襲職。詔黎州屯戍土軍、禁軍及西兵，遇有邊事並聽本州守臣節制。

　　嘉定九年，邛部川逼于雲南，遂伏屬之。其族素效順，捍禦邊陲，既折歸雲南，失西南一藩籬矣。

　　風琶蠻，咸平初，其王曩䓾䓾遣使烏柏等貢馬五十七匹，素地紅花娑羅毯二，來賀即位。詔授曩䓾及進奉使等官，優賜遣之。景德三年，又遣烏柏來貢，詔授曩䓾歸德將軍，烏柏等四十六人弟遷郎將、司階、司戈。

　　保塞蠻，開寶間，其蠻七十餘人由大渡河來歸，時時來貨其善馬。紹興二十七年，川、秦都大司言：「漢地民張太二姑率眾劫殺市馬蠻客崖遇等，恐啟邊釁，已加慰諭，並償其直矣。」詔免知州唐栾及通判陳伯強官，抵首賊法。

　　部落蠻，有劉、楊、郝、趙、王五姓。淳熙七年十月，黎州五部落蠻貢馬三百匹求內附，詔許通互市，卻其所獻馬。

　　彌羌部落。乾道九年，吐蕃青羌以知黎州宇文紹直不仇其馬價，憤怨為亂。詔帥憲撫安之，紹直罷免。青羌首領奴兒結等市馬黎州，大肆虜掠，權州事王窭多給金帛，亟遣還。宣撫使虞允文言窭貪功，恐他部效尤，漸啟邊釁。詔降窭兩官。十月，黎州吐蕃復寇邊，攻虎掌砦。詔四川宣撫司檄成都府調兵二千人戍黎州以禦之。

　　淳熙二年，奴兒結還所虜生口三十九人。黎州與之盟，復聽其互市，給賞歸之。制置使范成大言：「所虜未盡歸我，豈可復與通好？」詔謫宇文紹直，編管千里外。成大增黎州五砦，籍強壯五千人為戰兵；吐蕃入寇之徑凡十有八，皆築堡戍之。奴兒結率眾二千扣安靜砦。成大調飛山卒千人赴之，度其三日必遁，戒勿追。已而果然。

　　青羌奴兒結為邊害者十餘年，其後制置使留正以計禽殺之，盡殲其黨。淳熙十二年，趙汝愚代為制置使，或謂殺降不祥，必啟邊患，汝愚不為動，但分守險要，嚴備以待之。明年，奴兒結弟三開果入寇，邊備完固，三開不能攻，走歸。汝愚縣重賞以間群蠻，三開不能孤立，遂以憂死。時虛恨蠻族最強，破小路蠻，並其地，與黎州接壤，請通互市。汝愚以黎州三面被邊，若更通虛恨蠻，恐重貽他日之憂，不若拒之為便。帝以其知大體，從之。尋汝愚以定青羌功加龍圖閣直學士。

　　嘉定元年十二月，彌羌蓄卜由惡水渡河，寇黎州，破碉子砦。初，蓄卜弟悶巴至三沖為人所殺，又徙白水村渡於安靜砦，羌人患之。蓄卜遂與青羌詣邛部川，欲假道女兒城以入寇。守臣楊子謨諜知之，數以貲遺其都王母，俾毋假道，時時饋米以濟其饑，蠻人德之。會趙公庀代為郡，靳不與，蓄卜遂得假道渡河，攻茆坪砦，掠三松、蠶砂、橫山、三增、白羊諸村。郡遣西兵將党壽禦之，失利，復遣統領王光世往。羌人由茆坪以革船渡河，光世憚之，留屯三沖不敢進。羌人焚掠既盡，渡河而歸。二年二月，復寇黎州良溪砦，官軍敗績。八年二月，蓄卜降。蓄卜連年入寇，皆青羌曳失索助之，守臣袁郐冉遣安靜砦總轄杜軫招降之。

　　他如浮浪蠻、白蠻、烏蒙蠻、阿宗蠻，則其地各有所服屬云。

　　敘州三路蠻：西北曰董蠻，正西曰石門部，東南曰南廣蠻。

　　董蠻在馬湖江右，韈侯國也。唐羈縻馴、騁、浪、商四州之地。其酋董氏，宋初有董舂惜者貢馬，自稱「馬湖路三十七部落都王子」。其地北近犍為之沭川賴因砦。砦厄蠻險，蠻數寇抄。熙寧、紹聖中，朝廷皆為徙賴因監押駐榮丁砦，而以縣吏控截。政和五年，始改差監押充知砦事，蠻寇掠如故。

　　南廣蠻在敘州慶符縣以西，為州十有四。大觀三年，有夷酋羅永順、楊光榮、李世恭等各以地內屬，詔建滋、純、祥三州，後皆廢。

　　石門蕃部與臨洮土羌接，唐曲、播等十二州之地。俗椎髻、披氈、佩刀，居必欄棚，不喜耕稼，多畜牧。其人精悍善戰鬥，自馬湖、南廣諸族皆畏之。蓋古浪稽、魯望諸部也。

　　威州保霸蠻者，唐保、霸二州也。天寶中所置，後陷沒。酋董氏，世有其地，與威州相錯，因羈縻焉。

　　保州有董仲元、霸州有董永錫者，嘉祐及熙寧中皆嘗請命於朝。政和三年，知成都龐恭孫始建言開拓，置官吏。於是以董舜咨保州地為祺州，董彥博霸州地為亨州，授舜咨刺史，彥博團練使。舜咨尋遷觀察使；彥博留後，遂為節度使。詔成都給居第、田十二頃。二州經費歲用錢一萬二千一百緡，米麥一萬四千七百石，絹二千八百五十匹，糸由布、綾綿、茶、鹽、銀等不預焉。後皆為砦。

　　茂州諸部落，蓋、塗、靜、當、直、時、飛、宕、恭等九州蠻也。蠻自推一人為州將，治其眾，而常詣茂州受約束。茂州居群蠻之中，地不過數十里，宋初無城隍，惟植鹿角自固。蠻乘夜屢入寇，民甚苦之。熙寧八年，相率詣州請築城，知州事范百常實主是役。蠻以為侵其地，率眾奄至，百常擊走之，乃合靜、時等蠻來寇。百常拒守凡七十日。詔遣王中正將陝西兵來援，入恭州、宕州，誅殺頗眾，蠻乃降。

　　政和五年，有直州將郅永壽、湯延俊、董承有等各以地內屬，詔以永壽地建壽寧軍，延俊、承有地置延寧軍。時威州亦建亨、祺二州，然亨至威才九十里，壽寧距茂才五里，在大早江之外，非扼控之所，未幾皆廢。

　　七年，塗、靜、時、飛等州蠻復反茂州，殺掠千餘人。知成都周燾遣兵馬鈐轄張永鐸等擊之，畏懦不敢進，皆坐黜。以孫羲叟節制綿、茂軍，於是中軍將種友直等破其都祿板舍原諸族，蠻敗散。其酋旺烈等詣茂州請降，乃班師。授旺烈官，月給茶彩。自後蠻亦驕。

　　宣和五年，宕、恭、直諸部落入寇。六年，塗、靜蠻復犯茂州云。

　　渝州蠻者，古板蚒七姓蠻，唐南平獠也。其地西南接烏蠻、昆明、哥蠻、大小播州，部族數十居之。

　　治平中，熟夷李光吉、梁秀等三族據其地，各有眾數千家。間以威勢脅誘漢戶，有不從者屠之，沒入土田。往往投充客戶，謂之納身，稅賦皆裏胥代償。藏匿亡命，數以其徒偽為生獠動邊民，官軍追捕，輒遁去，習以為常，密賂黠民覘守令動靜，稍築城堡，繕器甲。遠近患之。

　　熙寧三年，轉運使孫固、判官張詵使兵馬使馮儀、弁簡、杜安行圖之，以禍福開諭，因進兵，復賓化砦，平蕩三族。以其地賦民，凡得租三萬五千石，絲綿一萬六千兩。以賓化砦為隆化縣，隸涪州；建榮懿、扶歡兩砦。

　　其外銅佛壩者，隸渝州南川縣，地皆膏腴。自光吉等平，他部族據有之。朝廷因補其土人王才進充巡檢，委之控扼。才進死，部族無所統，數出盜邊。朝廷命熊本討平之，建為南平軍，以渝州南川、涪州隆化隸焉。

　　元豐四年，有楊光震者，助官軍破乞弟，殺其党阿訛。大觀二年，木攀首領趙泰、播州夷族楊光榮各以地內屬，詔建溱、播二州，後皆廢。

　　黔州、涪州徼外有西南夷部，漢訸訫郡，唐南寧州、訸訫、昆明、東謝、南謝、西趙、充州諸蠻也。其地東北直黔、涪，西北接嘉、敘，東連荊楚，南出宜、桂。俗椎髻、左衽，或編發；隨畜牧遷徙亡常，喜險阻，善戰鬥。部族共一姓，雖各有君長，而風俗略同。宋初以來，有龍蕃、方蕃、張蕃、石蕃、羅蕃者，號「五姓蕃」，皆常奉職貢，受爵命。

　　治平四年十二月，知靜蠻軍、蕃落使、守天聖大王龍異閣等入見，詔以異閣為武甯將軍，其屬二百四十一人各授將軍及郎將。

　　熙甯元年，有方異曁兄，三年，有張漢興各以方物來獻，授異曁兄靜蠻軍，漢興捍蠻軍，並節度使。六年，龍蕃、羅蕃、方蕃、石蕃八百九十人入覲，貢丹砂、氈、馬，賜袍帶、錢帛有差。其後，比歲繼來。龍蕃眾至四百人，往返萬里，神宗憫其勤，詔五姓蕃五歲聽一貢，人有定數，無輒增加，及別立首領，以息公私之擾。命宋敏求編次《諸國貢奉錄》，客省、四方館撰儀，皆著為式。

　　元豐五年，張蕃乞添貢奉人至三百，詔故事以七十人為額，不許。七年，西南程蕃乞貢方物，願依五姓蕃例注籍。從之。

　　元祐二年，西南石蕃石以定等齎表，自稱「西平州武聖軍」。禮部言元豐著令以五年一貢為限，今年限未及。詔特令入貢。五年，八年，紹聖四年，龍蕃皆貢方物。龍氏于諸姓為最大，其貢奉尤頻數，使者便衣布袍，至假伶人之衣入見，蓋實貧陋，所冀者恩賞而已。故事，蠻夷入貢，雖交詾、於闐之屬皆御前殿見之，獨此諸蕃見於後殿，蓋卑之也。

　　元符二年，又有牟韋蕃入貢，詔以進奉人韋公憂、公市、公利等為郎將。

　　諸蕃部族數十，獨五姓最著，程氏、韋氏皆比附五姓，故號「西南七蕃」云。

　　施州蠻者，夔路徼外熟夷，南接訸訫諸蠻，又與順、富、高、溪四州蠻相錯，蓋唐彭水蠻也。

　　咸平中，施蠻嘗入寇，詔以鹽與之，且許其以粟轉易，蠻大悅，自是不為邊患。後因饑，又以金銀倍實直質于官易粟，官不能禁。熙甯六年，詔施州蠻以金銀質米者，估實直；如七年不贖，則變易之。著為令。

　　熊本經制淯井事，蠻酋田現等內附，夔路轉運判官董鉞、副使孫珪、知施州寇平，皆以招納功被賞。

　　施、黔比近蠻，子弟精悍，用木弩藥箭，戰鬥し捷，朝廷嘗團結為忠義勝軍。其後，瀘州、淯井、石泉蠻叛，皆獲其用。

　　高州蠻，故夜郎也，在涪州西南。宋初、其酋田景遷以地內附，賜名珍州，拜為刺史。景遷以郡多火災，請易今名。大觀二年，有駱解下、上族納土，復以珍州名云。

　　瀘州西南徼外，古羌夷之地，漢以來王侯國以百數，獨夜郎、滇、邛都、溋、昆明、徙、都、冉垆ζ、白馬氐為最大。夜郎，在漢屬訸訫郡，今涪州之西，溱、播、珍等州封域是也；滇，在漢為益州郡，今姚州善闡之地是也；邛都，溋州會同川與吐蕃接，今邛部川蠻所居也；溋，今溋州；昆明，在黔、瀘徼外，今西南蕃部所居也；徙，今雅州嚴道地；都，在黎州南，今兩林及野川蠻所居地是也；冉垆ζ，今茂州蠻、汶山夷地是也；白馬氐，在漢為武都郡，今階州、汶州，蓋羌類也：此皆巴蜀西南徼外蠻夷也。

　　自黔、恭以西，至涪、瀘、嘉、敘，自階又折而東，南至威、茂、黎、雅，被邊十餘郡，綿亙數千里，剛夷惡獠，殆千萬計。自治平之末訖于靖康，大抵皆通互市，奉職貢，雖時有剽掠，如鼠竊狗偷，不能為深患。參考古今，辨其封域，以見琛贐之自至，梯航之所及者爾。若夫邊荊楚、交廣，則系之溪峒云。

　　淯水夷者，羈縻十州五囤蠻也，雜種夷獠散居溪穀中。慶曆初，瀘州言：「管下溪峒十州，有唐及本朝所賜州額，今烏蠻王子得蓋居其地。部族最盛，旁有舊姚州，廢已久，得蓋願得州名以長夷落。」詔復建姚州，以得蓋為刺史，鑄印賜之。得蓋死，其子竊號「羅氏鬼主」。鬼主死，子僕射襲其號，浸弱不能令諸族。

　　烏蠻有二酋領：曰晏子，曰斧望個恕，常入漢地鬻馬。晏子所居，直長寧、寧遠以南，斧望個恕所居，直納溪、江安以東，皆僕夜諸部也。晏子距漢地絕近，猶有淯井之阻。斧望個恕近納溪，以舟下瀘不過半日。二酋浸強大，擅劫晏州山外六姓及納溪二十四姓生夷。夷弱小，皆相與供其寶。

　　熙寧七年，六姓夷自淯井謀入寇，命熊本經制之。景思忠戰沒，本將蜀兵，募土丁及夷界黔州弩手，以毒矢射賊，賊驚潰。於是山前後、長寧等十郡八姓及武都夷皆內附。提點刑獄范百祿作文以誓之曰：

　　蠢茲夷醜，淯溪之滸。為虺為豺，憑負固圉。殺人於貨，頭顱草莽。莫慘燔炙，莫悲奴虜。狃刦熟慝，胡可悉數。疆吏苟玩，噤不敢語。

　　奮若之歲，曾是強禦。躑躅嘯聚，三壕、羅募。僨我將佐，戕我士伍。西南繹騷，帝赫斯怒。帝怒伊何？神聖文武。民所安樂，惟曰慈撫。民所疾苦，惟曰砭去。乃用其良，應變是許。粥熊裔孫，爰馭貔虎。殲其渠酋，判其黨與。既奪之心，復斷右股。

　　攝提孟陬，徂征有敘。背孤擊虛，深入厥阻。兵從天下，鐵首其舉。紛紜騰遝，莫敢嬰牾。火其巢穴，及其亘貯。暨其貲畜，墟其林ＶＥ。殺傷系縲，以百千數。涇灘望風，悉力比附。丁為帝民，地曰王土。投其器械，籍入官府。百死一贖，莫保銅鼓。

　　歃盟神天，視此狗鼠。敢忘誅絕，以幹罪罟。乃稱上恩，俾復故處。殘醜厥角，泣血訴語：「天子之德，雨撸覆護。三五噍類，請比涇仵。」

　　大邦有令，其戒警汝：天既汝貸，汝勿予侮。惟十九姓，往安汝堵。吏治汝責，汝力汝布。吏時汝耕，汝稻汝黍。懲創於今，無忄太往古。小有堡障，大有城戍。汝或不聽，汝擊汝捕。尚有刦將，突騎強旅。傅此黔軍，毒矢勁弩。天不汝容，暴汝居所。不汝遺育，悔于何取！

　　立石于武寧砦。

　　熊本言二酋桀黠，不羈縻之則諸蠻未易服，遂遣人說誘招納。於是晏子、斧望個恕及僕夜皆願入貢，受王命。晏子未及命而死，乃以個恕知歸來州，僕夜知姚州，以個恕之子乞弟、晏子之子沙取祿路並為把截將、西南夷部巡檢。

　　八年，俞州獠寇南州，獠酋阿訛率其黨奔個恕。熊本重賞檄斬訛。訛桀黠，習知邊境虛實，個恕匿不殺，詭降於納溪。訛得不死，甚德個恕，為伺邊隙。會個恕老厭兵，以事屬乞弟，遂與訛侵諸部。

　　十年，羅苟夷犯納溪砦。初，砦民與羅苟夷競魚笱，誤毆殺之，吏為按驗。夷已忿，謂：「漢殺吾人，官不嘗我骨價，反暴露之。」遂叛。提點刑獄穆曁向言：「納溪去瀘一舍，羅苟去納溪數里，今托事起端，若不加誅，則烏蠻觀望，為害不細。」乃詔涇原副總管韓存寶擊之。存寶召乞弟等犄角，討蕩五十六村，十三囤蠻乞降，願納土承賦租。乃詔罷兵。

　　元豐元年，乞弟率晏州夷合步騎六千至江安城下，責平羅苟之賞。城中守兵才數百，震恐不能授甲，蠻數日乃引去。知瀘州喬敘要欲與盟，遣梓夔都監王宣以兵二千守江安，仍奏以乞弟襲歸來州刺史。韓運遣小校楊舜之召乞弟拜敕，乞弟不出；遣就賜之，亦不見；而令小蠻從舜之取敕以去。喬敘因沙取祿路以賄招乞弟，乃肯來。

　　三年，盟於納溪。蠻以為畏己，益悖慢。盟五日，遂以眾圍羅個牟族。羅個牟，熊本所團結熟夷也。王宣往救之，蠻解圍，合力拒官軍。宣與一軍皆沒，事遂張，ㄞ召存寶授方略，統三將兵萬八千趨東川。存寶怯懦不敢進，乞弟送款紿降，存寶信之，遂休兵於綿、梓、遂、資間。

　　四年，詔以環慶副總管林廣代存寶，按寶逗撓，誅之。熟夷楊光震殺阿訛，詔林廣與光震同力討賊。乞弟恐，復送款。帝以其前後反覆，無真降意，督廣進師。廣遂破樂共城，至鬥蒲村，斬首二千五百級。次落婆，乞弟乃納降。廣盛陳兵以受之，對語良久，乞弟疑有變，引眾遁。廣帥兵深入，會大雨雪，浹旬始次老人山，山形劍立。度黑崖，至鴉飛不到山。五年正月，次歸來州，天大寒，然桂為薪，軍士皆凍墮指。留四日，求乞弟不可得。內侍麥文暼丙問廣軍事，廣曰：「賊未授首，當待罪。」文暼丙乃出所受密詔曰：「大兵深入討賊，期在梟獲元惡。如已破其巢穴，雖未得乞弟，亦聽班師。」軍中皆呼萬歲，曰：「天子居九重，明見萬里外。」乃以眾還。自納溪之役，師行凡四十日。築樂共城、江門砦、梅嶺席帽溪堡，西達淯井，東道納溪，皆控制要害。捷書聞，赦梓州路，以歸來州地賜羅氏鬼主。乞弟既失土，窮甚，往來諸蠻間，無所依。帝猶欲招來之，命知瀘州王光祖開諭，許以自新。會其死，於是羅始黨、鬥然、鬥更等諸酋請依十九姓團結，新收生界八姓、兩江夷族請依七姓團結，皆為義軍。從之。自是瀘夷震懾，不復為邊患。沙取祿路死，子鱉弊承襲。

　　政和五年，晏州夷卜漏叛，砦將高公老遁，招討使趙瘇討平之，授鱉弊西南夷界都大巡檢。事見《趙瘇傳》。


Chinese text: This work was published before January 1, 1923, and is in the
public domain worldwide because the author died at least 100 years ago.
