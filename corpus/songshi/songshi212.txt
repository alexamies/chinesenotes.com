
公元	紀年	宰相進拜加官	罷免	執政進拜加官	罷免
1086	元祐元年丙寅	閏二月庚寅，司馬光自正議大夫、守門下侍郎依前官加左僕射兼門下侍郎。壬辰，呂公著自金紫光祿大夫、尚書左丞加門下侍郎。四月壬寅，呂公著自金紫光祿大夫、門下侍郎依前官加右僕射兼中書侍郎。文彥博自河東節度使、守太師、開府儀同三司、潞國公落致仕加太師、平章軍國重事。 韓縝 蔡確 司馬光 呂公著 文彥博	閏二月庚寅，左僕射蔡確累為劉摯、孫覺、蘇轍、朱光庭、王巖叟所論，守前官以觀文殿大學士知陳州。四月己丑，韓縝自右僕射以光祿大夫、觀文殿大學士知潁昌府、京西北路安撫使。九月丙辰朔，左僕射兼門下侍郎司馬光薨。	閏二月丙午，李清臣自通議大夫、守尚書右丞除尚書左丞。 呂大防自試吏部尚書除中大夫、尚書右丞。乙卯，安燾自同知樞密院事進知樞密院事。范純仁自試吏部尚書兼侍讀除中大夫、同知樞密院事。五月丁巳朔，韓維自資政殿大學士、正議大夫兼侍讀除守門下侍郎。十一月戊午，劉摯自試御史中丞除中大夫、尚書右丞。呂大防自中大夫、尚書左丞除中書侍郎。	閏二月辛亥，正議大夫、知樞密院事章惇為劉摯、王巖叟、朱光庭等所論，又於簾前爭論諠悖，罷守本官知汝州。九月己卯，張璪自中書侍郎以資政殿學士、光祿大夫知鄭州。
1087	二年丁卯	文彥博 呂公著	　	五月丁卯，劉摯自中大夫、守尚書右丞除尚書左丞。王存自守兵部尚書除中大夫、尚書右丞。六月辛丑，安燾自正議大夫、同知樞密院事進知樞密院事。	四月戊申，李清臣自尚書左丞以資政殿學士知河陽。七月辛未，韓維自正議大夫、門下侍郎以資政殿大學士知鄧州。
1088	三年戊辰	四月辛巳，呂公著自金紫光祿大夫、尚書右僕射兼中書侍郎加司空、平章軍國重事。呂大防自中書侍郎加太中大夫、左僕射兼門下侍郎。范純仁自同知樞密院加太中大夫、右僕射兼門下侍郎。 文彥博 呂公著 呂大防 范純仁	　	四月壬午，孫固自觀文殿學士、正議大夫兼侍讀除門下侍郎。王存自中大夫、尚書右丞除尚書左丞。胡宗愈自試御史中丞除中大夫、尚書右丞。趙瞻自中散大夫、試戶部侍郎除簽書樞密院事。	　
1089	四年己巳	文彥博 呂公著 呂大防 范純仁	二月甲辰，司空、同平章軍國事呂公著薨。六月甲辰，范純仁自太中大夫、右僕射守前官以觀文殿學士知潁昌府。	六月丙午，韓忠彥自樞密直學士、戶部尚書除中大夫、尚書左丞。趙瞻自簽書樞密院事進同知樞密院事。十一月癸未，孫固自門下侍郎除光祿大夫、知樞密院事。劉摯自中大夫、守中書侍郎除門下侍郎。傅堯俞自試吏部尚書除中大夫、守中書侍郎。	三月己卯，胡宗愈自尚書右丞以資政殿學士知陳州。六月甲辰，王存自中大夫、尚書左丞以端明殿學士知蔡州。七月乙亥，安燾自知樞密院事丁母憂。十月乙卯，詔起復，燾辭。
1090	五年庚午	文彥博 呂大防	二月庚戌，文彥博自太師、平章軍國重事以守太師、儀同三司、河中興元尹、護國軍山南西道節度使致仕。	三月壬申，韓忠彥自中大夫、尚書左丞遷同知樞密院事。蘇頌自翰林學士承旨、知制誥兼侍讀除右光祿大夫、尚書左丞。	三月丙寅朔，中大夫、同知樞密院事趙瞻卒。四月甲辰，右光祿大夫、知樞密院事孫固卒。十二月辛卯朔，許將自尚書右丞以太中大夫、資政殿學士知定州。
1091	六年辛未	二月辛卯，劉摯自守門下侍郎、太中大夫加右僕射兼中書侍郎。 呂大防 劉摯	十一月乙酉朔，劉摯自右僕射以觀文殿學士知鄆州。	二月辛卯，王巖叟自龍圖閣待制、知開封府除簽書樞密院事。癸巳，蘇轍自龍圖閣學士、御史中丞除中大夫、尚書右丞。	十一月辛丑，中大夫、守中書侍郎傅堯俞卒。
1092	七年壬申	六月辛酉，蘇頌自守尚書左僕射加左光祿大夫、守尚書左僕射兼中書侍郎。 呂大防 蘇頌	　	六月辛酉，蘇轍自守尚書右丞除中大夫、門下侍郎。韓忠彥自同知樞密院事除中大夫知樞密院事。范百祿自翰林學士、太中大夫除中書侍郎。梁燾自翰林學士除中大夫、尚書左丞。鄭雍自太中大夫、御史中丞除尚書右丞。劉奉世自左朝請大夫、寶文閣待制、權戶部尚書除簽書樞密院事。	五月丙午，王巖叟自簽書樞密院事以端明殿學士知鄭州。
1093	八年癸酉	七月丙子朔，范純仁自觀文殿大學士知潁昌府加通議大夫、尚書右僕射兼中書侍郎。 呂大防 蘇頌 范純仁	三月癸未，蘇頌自右僕射依前左光祿大夫、觀文殿大學士、集禧觀使。	　	三月辛卯，范百祿自中書侍郎以太中大夫、資政殿學士知河中府。六月戊午，梁燾自尚書左丞以資政殿學士領醴泉觀使。
1094	紹聖元年甲戌	四月壬戌，章惇自通議大夫、提舉洞霄宮加左正議大夫、守尚書左僕射兼門下侍郎。 呂大防 范純仁 章惇	三月乙亥，呂大防自左僕射、中書侍郎]以觀文殿大學士、右光祿大夫知潁昌府，改知永興軍。四月壬戌，范純仁自尚書右僕射兼中書侍郎以右正議大夫、觀文殿大學士知潁昌府、京西北路安撫使。	二月丁未，李清臣自資政殿學士、守戶部尚書除正議大夫、中書侍郎。鄧溫伯自端明殿學士、守兵部尚書除右光祿大夫、尚書左丞。閏四月甲申，安燾自觀文殿學士、右正議大夫除門下侍郎。六月癸未，曾布自翰林學士承旨、知制誥兼侍讀、除中大夫、同知樞密院事。	三月丁酉，蘇轍自太中大夫、門下侍郎以守本官知汝州。五月辛亥，劉奉世自簽書樞密院事以端明殿學士、真定府路安撫使兼知成德軍。乙丑，尚書左丞鄧潤甫卒。潤甫舊名溫伯，復今名。
1095	二年乙亥	章惇	　	十月甲戌，許將自守吏部尚書兼侍讀除守尚書左丞。蔡卞自翰林學士兼侍讀、修國史除守尚書右丞。	十月甲子，鄭雍自太中大夫、尚書右丞以資政殿學士知陳州。十一月乙未，安燾自右正議大夫、門下侍郎以觀文殿學士知河南府。
1096	三年丙子	章惇	　	　	正月庚子，韓忠彥自太中大夫、知樞密院事以觀文殿學士知真定府。
1097	四年丁丑	章惇	二月己未，故司馬光自左僕射追貶清海軍節度副使。故呂公著自司空、平章軍國事追貶建武軍節度副使。癸未，前宰相呂大防責授舒州團練副使，循州安置。前宰相劉摯責授鼎州團練副使，新州安置。前宰相范純仁責授武安軍節度副使，永州安置。甲申，前太師致仕文彥博降授太子少保致仕。故左僕射王珪追貶萬安軍司戶。	閏二月壬寅，曾布自同知樞密院事除太中大夫、知樞密院事。林希自翰林學士、知制誥除太中大夫、同知樞密院事。許將自守尚書左丞除正議大夫、中書侍郎。蔡卞自太中大夫、守尚書右丞除尚書左丞。黃履自試吏部尚書除中大夫、尚書右丞。	正月庚戌，李清臣自正議大夫、中書侍郎以資政殿大學士知河南府。二月己未，故王巖叟自端明殿學士追貶雷州別駕。癸未，蘇轍自前門下侍郎責授化州別駕，雷州安置。梁燾自前資政殿學士責授雷州別駕，化州安置。劉奉世自前端明殿學士落職，分司南京，郴州居住。韓維自前資政殿大學士致仕落職，特授左朝議大夫致仕。
1098	元符元年戊寅	章惇	　	　	四月壬辰，林希自同知樞密院事出知亳州。
1099	二年己卯	章惇	　	　	閏九月辛巳，黃履自通議大夫、尚書右丞以守本官知亳州。
1100	三年庚辰徽宗正月己卯即位	四月甲辰，韓忠彥自門下侍郎加正議大夫、右僕射兼中書侍郎。十月丁酉，遷左僕射兼門下侍郎，進封儀國公。壬寅，曾布自知樞密院事加右銀青光祿大夫、守尚書右僕射兼中書侍郎。 章惇 韓忠彥 曾布	先是，豐稷、陳次升、龔夬、陳瓘劾章惇為山陵使而喪轝陷濘暴露，九月辛未，以守本官知越州。	二月戊午，韓忠彥自通議大夫、守吏部尚書仍前官加門下侍郎。黃履自資政殿學士、提舉中太乙宮兼侍讀仍前官加尚書右丞。四月甲辰，李清臣自左正議大夫、禮部尚書加門下侍郎。蔣之奇自翰林學士、通議大夫、知制誥除同知樞密院事。十一月戊寅，安燾自觀文殿學士、提舉太乙宮兼集禧觀公事兼侍讀除知樞密院事。辛卯，范純禮自禮部尚書除中大夫、守尚書右丞。	先是，龔夬、陳瓘累疏劾蔡卞，五月乙酉，卞以資政殿學士知江寧府。十一月庚辰，尚書右丞黃履以資政殿大學士仍前正議大夫、提舉中太乙宮兼集禧觀公事。
1101	建中靖國元年辛巳	韓忠彥 曾布	正月癸亥，前宰相觀文殿學士、中太乙宮使范純仁薨。	七月丁亥，蔣之奇自正議大夫、同知樞密院事進知樞密院事。陸佃自試吏部尚書除中大夫、尚書右丞。章楶自端明殿學士、通議大夫、提舉中太乙宮兼集禧觀事除同知樞密院事。十一月庚申，陸佃自守尚書右丞除尚書左丞。溫益自試吏部尚書兼侍讀除中大夫、尚書右丞。	六月戊午，范純禮自中大夫、尚書右丞以仍前官出知潁昌府。七月丙戌，安燾自左正議大夫、知樞密院事以觀文殿學士出知河南府兼西京留守。十月乙未，李清臣自右光祿大夫、門下侍郎以資政殿學士出知大名府兼北京留守。
1102	崇寧元年壬午	七月戊子，蔡京自守尚書左丞加通議大夫、守尚書右僕射兼中書侍郎。 韓忠彥 曾布 蔡京	五月庚申、韓忠彥自左僕射兼門下侍郎以觀文殿大學士出知大名府兼北京留守。甲子落職。閏六月壬戌，曾布自右僕射以觀文殿大學士、右銀青光祿大夫出知潤州。	六月丙申，許將自右銀青光祿大夫、守中書侍郎加門下侍郎。溫益自中大夫、守尚書右丞加中書侍郎。蔡京自翰林學士承旨中大夫、知制誥兼侍讀、修國史、實錄修撰除尚書左丞。趙挺之自試吏部尚書兼侍讀、修國史、編修國朝會要除中大夫、尚書右丞。八月己卯，遷尚書左丞。張商英自翰林學士、知制誥兼侍讀、修國史、實錄修撰除中大夫、尚書右丞。十月戊寅，蔡卞自資政殿學士、左正議大夫、中太乙宮使兼侍讀除知樞密院事。	六月丙申，陸佃自尚書左丞依前太中大夫出知亳州。七月庚午，章楶自同知樞密院事以資政殿學士領中太乙宮使。十月癸亥，蔣之奇自知樞密院事依前右正議大夫，以觀文殿學士出知杭州。
1103	二年癸未	正月丁未，蔡京自右僕射加右光祿大夫、尚書左僕射兼門下侍郎。 蔡京	　	四月戊寅，趙挺之自中大夫、尚書左丞除中書侍郎。張商英自中大夫、尚書右丞除尚書左丞。吳居厚自戶部尚書除中大夫、尚書右丞。安惇自兵部尚書兼侍讀除中大夫、同知樞密院事。	正月壬辰，中書侍郎溫益卒。八月戊申，張商英自尚書左丞以通議大夫出知亳州，尋改蘄州。
1104	三年甲申	五月己卯，蔡京自尚書左僕射加司空。 蔡京	　	九月乙亥，趙挺之自右光祿大夫、中書侍郎加門下侍郎。吳居厚自右光祿大夫、尚書右丞加中書侍郎。張康國自翰林學士承旨、知制誥除尚書左丞。鄧洵武自刑部尚書除尚書右丞。	八月乙巳，許將自門下侍郎仍前官以資政殿學士出知河南府。十二月戊午，同知樞密院事安惇卒。
1105	四年乙酉	三月甲辰，趙挺之自門下侍郎加右銀青光祿大夫、尚書右僕射兼中書侍郎。 蔡京 趙挺之	六月戊子，趙挺之自右僕射授金紫光祿大夫、觀文殿大學士，領中太乙宮使。	二月甲寅，張康國自中大夫、守尚書右丞仍前官知樞密院事。劉逵自兵部尚書兼侍讀、修國史兼實錄修撰除中大夫、同知樞密院事。何執中自太中大夫、試吏部尚書兼侍讀除尚書左丞。	正月丙申，蔡卞自金紫光祿大夫、知樞密院事仍前官以資政殿大學士出知河南府。
1106	五年丙戌	二月丙寅，趙挺之自尚書右僕射兼中書侍郎加特進、光祿大夫、尚書右僕射兼中書侍郎。 蔡京 趙挺之	二月丙寅，蔡京自左僕射以守司空、安遠軍節度使、開府儀同三司領中太乙宮使。	正月甲辰，吳居厚自右光祿大夫、中書侍郎加門下侍郎。劉逵自中大夫、同知樞密院事加中書侍郎。	十二月戊午，劉逵自中大夫、中書侍郎守本官出知亳州。
1107	大觀元年丁亥	正月甲午，蔡京自安遠軍節度使依前司空、左僕射兼門下侍郎、魏國公。十二月庚寅，蔡京自司空、左僕射兼門下侍郎、魏國公加太尉。 趙挺之 蔡京	三月丁酉，趙挺之自尚書右僕射兼中書侍郎以特進、觀文殿大學士領佑神觀致仕。	正月壬子，何執中自太中大夫、尚書左丞加中書侍郎。鄧洵武自中大夫、守尚書右丞除尚書左丞。梁子美自中大夫、試戶部尚書除尚書右丞。三月丁酉，何執中自中書侍郎加門下侍郎。鄧洵武自尚書左丞加中書侍郎。梁子美自尚書右丞遷尚書左丞。朱諤自吏部尚書除中大夫、尚書右丞。六月乙未，梁子美加中書侍郎。八月庚申，徐處仁自試戶部尚書除中大夫、尚書右丞。林攄自太中大夫、試吏部尚書兼侍讀實錄修撰仍前官同知樞密院事。閏十月丙戌，林攄自中大夫、同知樞密院事除尚書左丞。鄭居中自資政殿學士、太中大夫、中太乙宮使兼侍讀、實錄修撰仍前官同知樞密院事。十二月壬寅，起復徐處仁，辭。	正月壬寅，吳居厚自右光祿大夫、門下侍郎以資政殿學士仍前官領太一宮使。五月庚寅，鄧洵武自中書侍郎以守本官知隨州。六月己亥，尚書右丞朱諤卒。十月癸酉，尚書右丞徐處仁丁母憂。
1108	二年戊子	正月己未，蔡京自太尉、左僕射兼門下侍郎、魏國公加太師。 蔡京	　	九月辛亥，林攄自右光祿大夫、尚書左丞加中書侍郎。余深自試吏部尚書除尚書左丞。	八月丙申，梁子美自中書侍郎以資政殿學士、正奉大夫出知鄆州。
1109	三年己丑	六月辛巳，何執中自行中書門下侍郎加特進、尚書左僕射兼門下侍郎。蔡京何執中	六月辛巳，蔡京自左僕射以依前太師領中太乙宮使。	四月癸巳，鄭居中自右光祿大夫、同知樞密院事進知樞密院事。管師仁自中大夫、試吏部尚書除同知樞密院事。癸卯，余深自中大夫、尚書左丞加中書侍郎。薛昂自試兵部尚書兼侍讀除中大夫、尚書左丞。劉正夫自試工部尚書兼侍讀、實錄院修撰除尚書右丞。	三月戊申，知樞密院事張康國暴卒。四月戊寅，林攄自中書侍郎依前正奉大夫出知滁州。六月甲戌，管師仁自同知樞密院事以資政殿學士依前中大夫領佑神觀使，尋卒。
1110	四年庚寅	六月乙亥，張商英自守中書侍郎加通議大夫、守尚書右僕射兼中書侍郎。 何執中 張商英	　	二月己丑，余深自中大夫、中書侍郎加門下侍郎。張商英自資政殿學士、通議大夫、中太乙宮使加中書侍郎。侯蒙自朝奉大夫、試戶部尚書除中大夫、同知樞密院事。八月乙亥，劉正夫自中大夫、尚書右丞加中書侍郎。侯蒙自中大夫、同知樞密院事除尚書左丞。鄧洵仁自翰林學士承旨、太中大夫、知制誥兼侍讀除尚書右丞。庚辰，吳居厚自資政殿學士、宣奉大夫、佑神觀使加門下侍郎。十月庚申，除知樞密院事。	五月丙寅，余深自門下侍郎以資政殿學士仍中大夫出知青州。六月丙申，薛昂自尚書左丞以資政殿學士仍中大夫出知江寧府。十月丁酉，鄭居中自正奉大夫、知樞密院事仍前官以觀文殿學士領中太乙宮使。
1111	政和元年辛卯	何執中 張商英	八月丁巳，張商英自右僕射以觀文殿大學士出知河南府兼西京留守。	三月癸酉，王襄自試吏部尚書除中大夫、同知樞密院事。	九月戊寅，王襄自同知樞密院事以中大夫出知亳州。
1112	二年壬辰	四月庚戌，何執中以哲宗帝紀成加司空。五月己巳，蔡京落致仕，依前太師，三日一至都堂治事。十一月辛巳，進封魯國公。何執中自尚書左僕射加少傅，為太宰，仍兼門下侍郎。 蔡京 何執中	　	六月己丑，知青州余深復門下侍郎。	　
1113	三年癸巳	八月丙子，何執中自尚書左僕射加少師。 蔡京 何執中	　	正月乙亥，鄭居中自特進、觀文殿學士、中太乙宮使兼侍讀復除知樞密院事。四月己酉，薛昂自資政殿學士、通議大夫除尚書右丞。	正月乙亥，吳居厚自知樞密院事、宣奉大夫以武康軍節度使知洪州。四月癸巳，鄧洵仁自尚書右丞以通議大夫、資政殿學士出知亳州，尋落職。
1114	四年甲午	蔡京 何執中	　	　	
1115	五年乙未	蔡京 何執中	　	　	
1116	六年丙申	五月庚子，鄭居中自特進、知樞密院事加少保、太宰兼門下侍郎。劉正夫自銀青光祿大夫、中書侍郎加特進、少宰兼中書侍郎。蔡京何執中鄭居中劉正夫	四月辛未，何執中自尚書左僕射以太傅致仕。十二月乙酉，劉正夫自少宰以安化軍節度使、開府儀同三司致仕。	五月壬寅，鄧洵武自保大軍節度使、佑神觀使兼侍讀除正奉大夫、知樞密院事。八月乙巳，薛昂自銀青光祿大夫、尚書右丞除尚書左丞。侯蒙自中大夫、尚書左丞除中書侍郎。十一月辛卯，童貫自節度使、開府儀同三司、陝西河東河北宣撫使除簽書樞密院事。庚子，白時中自禮部尚書兼侍讀除中大夫、尚書右丞。	
1117	七年丁酉	十一月辛卯，鄭居中自太宰丁母憂起復門下侍郎。余深特進、少宰兼中書侍郎。蔡京鄭居中余深	八月庚午，鄭居中自太宰丁母憂。	二月，以童貫為陝西、河東、河北宣撫使，仍帶同簽書樞密院事。三月乙未，改權領樞密院事。十一月辛卯，白時中自中大夫、尚書右丞加中書侍郎。十二月丁巳，薛昂自銀青光祿大夫、尚書左丞加特進、門下侍郎。庚午，童貫領樞密院事。	十月戊寅，侯蒙自中書侍郎以資政殿學士出知亳州。
1118	重和元年戊戌	七月壬午，鄭居中自太宰加少傅。余深自少宰加少保。九月辛丑，鄭居中罷起復。 蔡京 鄭居中 余深	　	正月庚戌，王黼自翰林學士承旨以尚書左丞起復。七月壬午，領樞密院事童貫加檢校太保。八月甲寅，加太保。九月庚寅，白時中自中書侍郎遷門下侍郎。王黼自尚書左丞加中書侍郎。馮熙載自翰林學士承旨、知制誥兼侍講除中大夫、尚書左丞。范致虛自刑部尚書除中大夫、尚書右丞。	九月庚寅，薛昂自門下侍郎除彰化軍節度使、佑神觀使兼侍讀。
1119	宣和元年己亥	正月戊午，余深自特進、少宰兼中書侍郎加太宰兼門下侍郎。王黼自通議大夫、中書侍郎加特進、少宰兼中書侍郎、神霄玉清萬壽宮使。 蔡京 余深 王黼	　	二月戊戌，鄧洵武自守中書侍郎知隨州加少保。三月己未，馮熙載自尚書左丞遷中書侍郎。范致虛自尚書右丞遷尚書左丞。張邦昌自翰林學士除尚書右丞。七月甲寅，童貫自知樞密院事加太傅。十一月戊辰，張邦昌自通議大夫、尚書右丞遷尚書左丞。王安中自翰林學士承旨、知制誥除中大夫、尚書右丞。	八月丁酉，尚書左丞范致虛丁母憂。
1120	二年庚子	九月癸亥，太宰兼門下侍郎余深以哲宗寶訓成進少傅。十一月庚戌，王黼自特進、少宰兼中書侍郎加少保、太宰兼門下侍郎。 蔡京 余深 王黼	六月戊寅，蔡京自太尉、左僕射兼門下侍郎、魏國公、太師以太師、魯國公致仕。十一月己亥，余深自太宰以少傅、鎮江軍節度使出知福州。	十二月己丑，少傅、威武軍節度使鄭居中權領樞密院事。	　
1121	三年辛丑	九月丙寅，王黼自少保、太宰兼門下侍郎加少傅。王黼		正月癸卯，童貫自太保、領樞密院事除江、浙、江、淮等路宣撫使。五月戊戌，鄭居中落「權」字，依童貫例領樞密院事。八月乙巳，童貫加太師。鄭居中加少師。十月庚申，童貫仍舊領陝西、河東、河北宣撫使。十一月丁丑，張邦昌自尚書左丞加中書侍郎。王安中自中大夫、尚書右丞遷尚書左丞。李邦彥自翰林學士承旨、太中大夫、知制誥兼侍讀、修國史除尚書右丞。	正月壬寅，少保、知隨州鄧洵武卒。十一月丁丑，馮熙載自中書侍郎以資政殿學士出知亳州。
1122	四年壬寅	六月丙午，王黼加少師。 王黼	　	　	　
1123	五年癸卯	五月庚申，王黼自太宰兼門下侍郎加太傅，依蔡京昨任太師例。 王黼	　	二月乙酉朔，李邦彥自太中大夫、尚書右丞遷尚書左丞。趙野自翰林學士、知制誥除中大夫、尚書右丞。五月庚申，鄭居中自少師、領樞密院事加太保。癸亥，童貫落節鉞，依前太師。六月乙巳，蔡攸以少師、安遠軍節度使領樞密院事。	正月辛酉，王安中自中大夫、尚書左丞以慶遠軍節度使、河北河東燕山府路宣撫使知燕山府。六月丁未，鄭居中自領樞密院事、太保致仕，明日卒。七月己未，童貫自領陝西河東河北宣撫使致仕。
1124	六年甲辰	九月乙亥，李邦彥自通奉大夫、守尚書左丞加銀青光祿大夫、少宰兼中書侍郎、神霄玉清萬壽宮使。白時中自金紫光祿大夫、門下侍郎加特進、太宰兼門下侍郎、神霄玉清萬壽宮使。十二月癸亥，蔡京自太師、魯國公落致仕，依前太師、領三省事、神霄玉清萬壽宮使。 王黼京 白時中 李邦彥	十一月丙子，太宰兼門下侍郎、楚國公王黼以太傅致仕。	四月丁巳，李邦彥丁憂起復。八月乙卯，童貫自劍南東川節度使落致仕，依前太師、領樞密院事、陝西河北河東燕山府路宣撫使，進封徐、豫國公。九月乙亥，趙野自中大夫、尚書右丞遷尚書左丞。宇文粹中自翰林學士承旨、宣奉大夫除尚書右丞。蔡懋自朝議大夫、試開封府尹除中大夫、同知樞密院事。蔡攸自少師安遠軍節度使領樞密院事落節鉞，依前少師。	
1125	七年乙巳欽宗十二月庚申即位	蔡京 白時中 李邦彥	四月庚申，蔡京罷領三省事，復以太師、魯國公致仕。	六月己未，蔡攸自少師、領樞密院事加太保。十二月庚申，吳敏自試給事中、直學士院加中大夫、門下侍郎。壬戌，耿南仲自徽猷閣學士、朝散大夫、太子詹事除資政殿學士、簽書樞密院事。	
1126	靖康元年丙午	正月辛未，李邦彥自銀青光祿大夫、少宰兼中書侍郎起復，加特進、太宰兼門下侍郎。張邦昌自正奉大夫加特授依前官少宰兼中書侍郎、神霄玉清萬壽宮使。二月庚戌，加光祿大夫，太宰兼門下侍郎。吳敏自知樞密院事遷太中大夫、少宰兼中書侍郎。三月己巳，徐處仁自守中書侍郎加通奉大夫、太宰兼門下侍郎。八月己未，唐恪自正奉大夫加少宰兼中書侍郎。閏十一月壬辰，{上鹵下木}自守門下侍郎加通奉大夫、右僕射、中書侍郎。蔡京 白時中 李邦彥 張邦昌 吳敏 徐處仁 唐恪{上鹵下木}	正月辛未，白時中自太宰以觀文殿大學士領中太乙宮使依前特進、慶國公。二月庚戌，李邦彥自太宰兼門下侍郎以觀文殿學士領中太乙宮使。甲寅蔡京自太師、魯國公致仕責授中奉大夫、祕書監、分司南京，河南居住。三月己巳，張邦昌自太宰、兼門下侍郎以觀文殿大學士領中太乙宮使。八月己未，徐處仁自太宰以觀文殿大學士領中太乙宮使。吳敏自少宰以觀文殿大學士領醴泉觀使。閏十一月壬辰朔，唐恪自少宰以觀文殿大學士領中太乙宮使兼侍讀依前光祿大夫。	正月己巳，吳敏自中大夫、守門下侍郎除知樞密院事、親征行營副使。李梲自正奉大夫、守吏部尚書除同知樞密院事。庚午，李綱自試兵部侍郎、中大夫除尚書右丞。辛未，趙野自通議大夫，尚書左丞除門下侍郎。王孝迪自通議大夫、翰林學士承旨除中書侍郎。蔡懋自中大夫、同知樞密院事除尚書左丞。甲戌，唐恪自正議大夫、守吏部尚書除同知樞密院事。耿南仲自簽書樞密院事進同知樞密院事。辛巳，路允迪自試兵部尚書除資政殿學士、簽書樞密院事。丁亥，種師道自檢校少保、靜難軍節度使、河北河東制置使除同知樞密院事。二月戊戌，尚書右丞李綱罷，辛丑復職。癸卯，徐處仁自觀文殿大學士、大名尹除中書侍郎。宇文虛中自保和殿大學士除資政殿大學士、簽書樞密院事。庚戌，李綱自中大夫、尚書右丞除知樞密院事。耿南仲自同知樞密院事除尚書左丞。李梲自正奉大夫、同知樞密院事除尚書右丞。三月己巳，唐恪自正議大夫、同知樞密院事依前官加中書侍郎。{上鹵下木}自翰林學士、知制誥除中大夫、尚書右丞。許翰自御史中丞除中大夫、同知樞密院事。四月癸卯，耿南仲自太中大夫、尚書左丞依前官加門下侍郎。是月，種師道自檢校少傅、中太乙宮使復除同知樞密院事。六月戊戌，李綱宣撫河北、河東。八月丙申，種師道代李綱為宣撫。己未，{上鹵下木}自太中大夫、尚書右丞除中書侍郎。陳過庭自太中大夫、試禮部尚書兼侍讀除尚書右丞。聶昌自開封府尹除中大夫、同知樞密院事。李回自朝請大夫、御史中丞兼侍讀除延康殿學士、簽書樞密院事。九月丁丑，王{上宀下禹}自禮部尚書除尚書左丞。十月丁未，馮澥自禮部尚書、太子詹事兼侍讀除中大夫、知樞密院事。十一月丁丑，陳過庭自太中大夫、尚書右丞除中書侍郎。孫傅自試兵部尚書除中大夫、尚書右丞。甲申，除同知樞密院事。曹輔自御史中丞除延康殿學士、簽書樞密院事。庚寅，{上鹵下木}自資政殿學士、中大夫、提舉萬壽觀兼侍讀、領開封府事除門下侍郎。閏十一月丁酉，馮澥自資政殿學士、中大夫、太子賓客除尚書左丞。庚子，張叔夜自延康殿學士、南道都總管除簽書樞密院事。	二月癸卯，蔡懋自尚書左丞以資攻殿學士、依前中大夫知大名府兼北京留守。王孝迪自中書侍郎以資政殿學士提舉醴泉觀。癸丑，種師道自同知樞密院事以檢校少傅領中太乙宮使。甲寅，童貫自太師、廣陽郡王、徐豫國公責授左衞上將軍致仕，池州居住。蔡攸自太保、領樞密院事、燕國公責授太中大夫、提舉亳州明道宮，任便居住。三月戊辰，李梲自尚書左丞以正奉大夫、資政殿學士提舉南京鴻慶宮。庚午，宇文虛中自簽書樞密院事以資政殿學士、仍中大夫出知青州。四月庚戌，趙野自門下侍郎以資政殿學士出知襄陽府。六月癸卯，路允迪自簽書樞密院事以資政殿學士提舉醴泉觀。八月戊午，許翰自同知樞密院事以延康殿學士出知亳州。九月丁丑，李綱自知樞密院事以觀文殿學士出知揚州。十月戊午，王{上宀下禹}自尚書左丞坐辭使軍前責授單州團練副使，新州安置。辛酉，種師道卒。十一月戊辰，馮澥自知樞密院除資政殿學士、太子賓客。丁丑，{上鹵下木}自中書侍郎依前官提舉醴泉觀兼侍讀。丁亥，李回自簽書樞密院事除提舉萬壽觀。



Chinese text: This work was published before January 1, 1923, and is in the
public domain worldwide because the author died at least 100 years ago.
