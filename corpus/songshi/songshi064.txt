火下
崇甯元年三月庚辰，星出張，如金星，西南急流，至濁沒，赤黃，有尾跡，明燭地。五月丁卯，星出尾，如杯，西南慢流，入濁沒，青白，有尾跡，明燭地。閏六月癸酉，星出鬥，向西南慢流，至建沒，青白，有尾跡，數小星從之。八月己未，星出羽林軍，如杯，急流至濁沒，青白，有尾跡，明燭地。十月壬子，星出天船，如盂，急流至五車沒，青黑，有尾跡，聲隆隆然。十二月己卯，星出婁，如金星，西南慢流，至外屏沒，赤黃，有尾跡，明燭地。二年正月戊申，星出未位，如金星，急流至北河沒，青白，有尾跡，明燭地。六月戊午，星出亢，如金星，西南急流，入濁沒，赤黃，有尾跡，明燭地。九月辛巳，星出牛，如杯，西南慢流，至狗國沒，青白，有尾跡，明燭地。十一月甲辰，星出參，如金星，西南急流，至濁沒，青白，無尾跡，明燭地。十二月丁未，星出大陵，如金星，至騰蛇沒，赤黃，有尾跡，明燭地。三年四月戊申，星出軫，如杯，西北慢流，入太微垣內屏星沒，赤黃，有尾跡，明燭地；又入太微；又入屏星。六月丙午，星出氐，如金星，東北慢流，入天市垣，赤黃，有尾跡，明燭地。八月己酉，星出建，如杯，西南急流，至鱉沒，青白，有尾跡，明燭地。十二月甲子，星出天大將軍，如盂，西北急流，入王良沒，赤黃，無尾跡，明燭地。四年正月甲申，星出角，如盂，西南慢流，入濁沒，青白，無尾跡。閏二月壬申，星出井，如金星，西北急流，入五車沒，青白，有尾跡，明燭地。三月庚子，星出紫微垣華蓋，如杯，至鉤陳大星沒，赤黃，有尾跡，明燭地。五月庚申，星出河鼓，如盂，西北急流，入濁沒，青白，有尾跡，十二月甲午，星出參，如杯，東南慢流，入軍市沒，赤黃，有尾跡，明燭地。五年六月庚午，星出西咸，如金星，東北急流，入天市垣內沒，青白，有尾跡，明燭地。六月乙酉，星出庫樓，如杯，向西急流，入濁沒，赤黃，有尾跡，明燭地。九月癸卯，星出天船，如杯，慢流至諸王沒，青白，有尾跡，明燭地。十二月壬戌，星出奎，向南急流，入天倉沒，青白，有尾跡及三丈，明燭地，聲散如裂帛。


大觀元年二月丁卯，星出參，如杯，西南急流，入濁沒，赤黃，無尾跡，明燭地。四月辛未，星出軫，如盂，向南慢流，入濁沒，青白，有尾跡，明燭地。六月乙亥，星出尾西南，如杯，西南慢流，入濁沒，青白，有尾跡，明燭地。七月庚戌，星出箕，如杯，西南急流，入濁沒，赤黃，無尾跡，照地明。二年十二月癸卯，星出奎，如盂，西北急流，入造父沒，赤黃，有尾跡，照地明，有聲。政和元年四月丙辰，星出亢，如盂，西北急流，至右攝提沒，赤黃，有尾跡，照地明。五月辛巳，日未中，星隕東南。二年九月乙卯，星出鬥，如杯，西南急流，入濁沒，赤黃，有尾跡，照地明。三年四月丙申，星出心，如盂，西南急流，至積卒沒，青白，有尾跡，照地明。四年九月庚子，星出墳墓，如盂，東南急流，入羽林軍沒，青白，有尾跡，照地明。七年十二月甲子，星出胃東南，如盂，西北急流，至天大將軍沒，赤黃，有尾跡，照地明。


重和元年九月庚辰，星出鬥魁南，如盂，東南急流，至天淵沒，赤黃，有尾跡，照地明。宣和元年三月丁卯，星出柳，如盂，東北急流，入太微垣，赤黃，有尾跡，照地明。十月戊子，星出雲雨，如盂，西南慢流，入羽林軍內沒，青白，照地明。二年六月庚寅，星出氐南，如太白。東北急流，入天市垣，無尾跡。十二月辛巳，星出奎西南，如杯，西南慢流，至北沒，赤黃，有尾跡，照地明。三年七月癸未，星出鬥，如太白，東南急流，入濁沒，青白，有尾跡，照地明。四年十一月丙寅，星出王良北，如杯，急流至紫微垣內上輔北沒，赤黃，有尾跡，照地明。五年二月丙午，星出北河東北，如杯，東南慢流，至軫沒，赤黃，有尾跡，照地明。六年七月丁酉，星出太陽守，如盂，東北急流，入濁沒，赤黃，有尾跡，照地明。七年十一月戊子，星出王良北，如杯，急流入紫微垣上輔北，赤黃，有尾跡，照地明。


靖康元年二月丙辰，星出張，如太白，東南急流，至濁沒，青白，有尾跡，照地明。又星出北河，如太白，東南慢流，至軫東沒，赤黃，有尾跡，照地。三月壬辰，星出紫微垣內鉤陳東南，如金星，東北慢流，至濁沒，赤黃，有尾跡，照地。五月乙未，星出權東北，如桃，西北急流，至濁沒，青白，有尾跡，照地。六月癸丑，星流大如五斗器，眾光隨之，明照地，起東南，墜西北，有聲如雷。庚申，星出紫微垣內華蓋東南，如金星，向北急流，至左樞沒。二年正月乙未，大星出建，向西南急流，至濁沒，赤黃，有尾跡，照地。


建炎四年六月乙酉，星出紫微垣鉤陳。十月辛未，星出壁。


紹興元年四月甲戌，星出東方，晝隕。七月乙未朔，星出河鼓。八月辛未，星出羽林軍。十一月庚戌，星出婁宿西南。丁巳，星出天槍北。十二月甲子朔，星出大陵西北。二年三月甲午，星出紫微垣華蓋西南。乙卯，星出角。丁巳，星出紫微垣右樞星。戊午，星出軒轅大星西南。閏四月乙巳，星出太微垣西右執法北。五月癸未，星出河鼓。五年十月壬戌，星出室東南，赤黃而大。六年十月壬子，星出壁西北。七年八月壬寅，星隕於汴。八年十一月乙巳，星出天囷東北。九年五月癸未，星出房宿東南。十七年八月己未，星出危宿，慢流至貫索沒，青白色，有尾跡，照地明，大如太白，二十六年六月丁亥，星出東北方，光明照地。二十八年六月戊戌，星晝隕，有尾長三丈，至西北沒。二十九年八月戊寅，星出紫微垣西南，約長三尺，赤黃色，西南急流，至鉤陳大星東北沒。三十一年六月乙卯，星出右攝提，赤白色，急流向東南沒，有尾跡，大如歲星。丁巳，星出，青白色，自東北急流向東南沒，有尾跡，大如盞口。甲子，星出氐，赤黃色，慢流至角宿天田沒，初小後大，如太白，後有小星隨之。九月壬午，星晝隕，約長三丈。


隆興元年六月丁丑，星出尾宿，青白色，向東南慢流沒。七月壬寅，星出天市垣內，赤色，向西北慢流，至右攝提西南沒，炸散小星二十餘顆，有聲，尾跡大如太白，丙午，又出天市垣，慢流至氐宿沒，青白色，微有尾跡，小如填星。癸丑，星出織女，急流向貫索西北沒，青白色，明大如土星，照地。丙辰，星出輦道，急流入天棓西南沒，赤黃色，有尾跡，小如土星。八月庚申，星出羽林軍，赤黃色，向東南急流，至濁沒。戊辰，星出虛宿，赤黃色，急流至牛宿西南沒。壬申，星出天市垣，赤青色，慢流至西鹹西北沒。癸酉，星出壁宿，赤黃色，急流犯王良星沒，如太白。丙子，星出羽林軍門，青白色，慢流委曲行，至東南濁沒。辛巳，星出南斗，赤黃色，慢流入羽林軍沒，有尾跡，大如金星；次有星一，赤黃色，有尾跡，亦如金星，出雲雨星，慢流向西南，至女宿之下沒。戊子，星出羽林軍門東南，慢流至濁沒，青白色，有尾跡，大如土星。又星一，青白色，出天倉，向東南急流，有尾跡，小如木星，至濁沒。九月庚戌，星出紫微垣外坐，赤黃色，向西北急流，抵紫微垣內坐尚書星沒。十一月庚寅，星出軫宿，急流向東南騎官星沒，赤黃色，有尾跡，大如木星。丁未，飛星出天船，急流向紫微垣外坐內廚西北沒，炸出二小星，青白色，有尾跡，照地，大如木星。二年二月辛酉，飛星出權星，慢流至太微垣內五帝坐大星西南沒，青白色，微有尾跡，大如歲星。六月丁丑，星出王良，青白色，急流犯天津西南沒。己卯，飛星出造父，急流入紫微垣內鉤陳大星東南沒，青白色，大如填星。辛亥，星出天關，急流貫入畢口西北沒，有尾跡，照地明，大如太白，赤黃色。十月丙辰，星出趙國，向西南慢流，犯趙東星沒，有尾跡，大如填星，赤黃色。十一月壬午朔，星出卯位，慢流至西南沒，有尾跡，照地明，大如太白，青白色。癸未，星出，犯弧矢，急流至天廟東南沒，有尾跡，大如太白，青白色。丁亥，星出天苑，向西南慢流，至濁沒，微有尾跡，大如太白，色赤黃。癸卯，星出羽林軍，慢流向西南濁沒，大如太白，色赤黃。辛亥，星出南河，向東南慢流，至翼宿沒，微有尾跡，大如太白，色赤黃。十二月壬午，星出弧矢，向東南至濁沒，有尾跡，照地明，大如太白，色青白。


幹道元年三月丙辰，星出周國，急流至天雞沒，微有尾跡，大如歲星，色黃白。甲子，星出張宿，慢流向西南，至濁沒，有尾跡，照地明，大如太白，色赤黃。五月丁丑，星出河鼓，白色，向東北慢流，至濁沒，有尾跡，照地明，大如太白，六月甲辰，星出東北，慢流向西南沒，有尾跡、音聲，大如太白，色赤黃。七月壬戌，星出西南，慢流至東南沒，大如歲星，色赤黃。庚午，星出代國，慢流至趙國沒，大如歲星，色青白。九月戊申，星出王良，慢流至尾宿沒。十月癸未，星出權星東南，急流至太微垣沒，有尾跡，照地明，如太白，色青白。二年二月庚子，星出西北方，急流至濁沒，明大如歲星，色青白。六月丙子，星出角宿，急流至軫宿沒，有尾跡，大如太白，色赤黃。七月己巳，星出織女，急流至天市垣內宗星沒，有尾跡，大如歲星，青白色。十一月己未，星出，急流東南蒼黑雲間沒，大如歲星，色青白。十二月，星出天關，急流至外屏星沒，有二小星隨之，赤黃色，微有尾跡，大如歲星。三年九月甲午，星出捲舌，急流至婁宿沒，有尾跡，大如歲星，黃白色。又有星青白色，出北斗，急流至少宰西北沒，大如歲星。五年七月甲子，星出宗正，赤色，慢流至女宿沒，有尾跡，照地明，大如歲星。九月丙辰，星出，赤黃色，如蛇，入天棓沒。六年九月辛巳，星出狼星，入弧矢，至濁沒，微有尾跡，大如填星，赤黃色。十月庚戌，星出天囷，急流至濁沒，有尾跡，大如歲星，赤黃色。七年七月戊戌，星大如拳，急流向西北方，至濁沒，有尾跡，照地如電。九月甲午，透雲星出，急流向西南方，至濁沒，高丈餘，有尾跡，照地明，大如太白，色青白。


淳熙三年正月辛未，星出狼星，急流至濁沒，尾跡照地明，大如太白，四月戊戌，星出角宿，青白色。五年八月乙巳，星出狼星，急流向東南沒，微有尾跡，大如太白，青白色。六年八月壬辰，星出紫微垣鉤陳大星，慢流至濁沒，有尾跡，大如盞口，青白色。七年五月乙亥，星出天市垣內東海星，慢流，炸作三小星，有尾跡，照地，大如盞口，青白色。八月丁未，星出貫索大星西北，急流至濁沒，有尾跡，照地明，大如太白，色青白。十一年四月乙丑，星出自中天，慢流向東北方沒，微有尾跡，炸作小星相從，有聲，明大如太白，色青白。十五年二月辛未，星出太尊，大如盞口，急流至濁沒，色青白。


慶元二年九月甲午、四年六月甲午，星皆晝隕。七月壬寅，星出羽林軍下，青白色，大如碗。九月丁巳，星出奎宿，向壁壘陣沒，赤白色，大如太白，五年六月丁丑，星出東北，慢流至西南方沒，大如歲星，青白色。九月壬子，星出西南，慢流向東北沒，大如太白，青白色。嘉泰二年四月辛巳，星出西北，急流東北至濁沒，色赤。十月乙酉，星出五車，大如歲星。四年十一月庚午，星出天津，急流入天市垣沒。開禧元年正月庚子，星出中天，赤色，大如太白。向濁沒。七月癸亥，星出天津，入鬥宿東南沒，色赤，大如太白，二年六月癸丑，星出招搖，入庫樓，色赤，大如太白。


嘉定元年六月辛未，星出天津東北，慢流向天市垣沒。二年六月壬午，星出織女東南，慢流入天市垣沒，色赤，有尾跡，照地明，大如太白。庚寅，星出中天，急流向東北，至濁沒。三年九月己酉，星夕隕。五年七月乙巳，星出中天，慢流向西南方，至濁沒。六年五月癸亥，星晝隕。九月癸卯，星夕隕。丁巳，星晝隕。十月戊戌，星出昴宿西南，慢流向天廩東南沒。壬戌，星出西南，慢流至濁沒，青白色。十二月壬寅，星晝隕。七年三月壬午，星出軫宿距星東南，慢流至濁沒。五月辛卯，星出天津西南，慢流向心宿西北沒。八年七月癸未，星出室宿距星東北，急流向天倉星西北沒。乙酉，星出織女東南，慢流向牛宿西北沒，有尾跡，照地明，大如太白，青白色。八月甲辰，星出天津西南，慢流向河鼓東北沒。十二月丙申，星出五諸侯東北，慢流向天關西南沒，有聲及尾跡，明照地，赤黃色。九年六月乙巳，星出牛宿距星東北，慢流至濁沒。十年五月壬申，星出尾宿距星西北，慢流向牛宿距星東南沒。十一年六月乙卯，星出河鼓距星西南，急流向正西，至濁沒。十二年十一月乙亥，星出昴宿東南，急流至濁沒。十三年十二月丁巳，星出軫旗東北，慢流至濁沒，赤黃色。十四年二月壬午，星出南河距星東南，慢流向西南，至濁沒，赤黃色。八月戊午，星出房宿距星，急流至濁沒，有尾跡，照地明，大如太白，赤黃色。十一月甲申，星出天倉距星四北，慢流向東南方，至濁沒，赤黃色。十六年十一月壬戌，星出五諸侯東北，急流向西北，至濁沒，色赤黃，隆隆有聲，及尾跡照地，大如盞。


寶慶二年四月辛亥，星出，大如太白.


紹定元年六月己酉，星晝隕。二年正月庚辰、九月壬辰，星出，大如太白，三年十一月丁未，星晝隕。四年七月庚戌，星出，大如太白，九月甲辰，星晝隕。五年八月甲寅，星夕隕。閏九月己酉，星出，大如太白，


端平元年六月丙戌，星西南行，大如太白，有尾跡，照地明。二年四月戊子，星出，大如太白，六月庚辰，星晝隕。七月丁酉，星出，大如太白，辛丑，星晝隕。十月辛卯，星出，大如太白，三年五月庚辰，星出心宿，大如太白，六月癸巳，星夕隕。


嘉熙元年正月壬午，星出，大如太白，二月己丑，星夕隕。九月癸丑，星出七公西，至濁沒。十月戊戌，星出，大如桃。二年四月甲子，七月辛卯，九月乙未，星出，大如太白，六月甲辰、八月癸亥，星晝隕。三年三月甲戌，星晝隕。八月辛丑，星出，大如太白，四年正月辛巳，六月戊午，星出，大如太白，二月辛丑、三月癸未，星晝隕。


淳祐元年六月癸酉，星出，大如太白，己卯，星晝隕。三年六月甲戌，星出氐宿距星，大如太白，八月乙卯，星晝隕。四年四月丙子，星出尾宿距星下，大如太白，六月乙未，星出畢宿，大如太白，六年七月癸酉，星出室宿，大如太白，九月甲子，星出鬥宿，尾跡青白照地，大如太白，七年九月丙辰，星出室宿。八年六月甲辰，星出河鼓，大如太白，十月丙辰，星出角宿距星。九年六月壬戌，其日，星自南方急流，至濁沒，赤黃色，大如太白，十月壬申，星出織女。十年四月丁酉朔，星夕隕。十一年七月丁丑，星出畢宿距星，赤黃色，大如太白，八月己丑朔，星夕隕。十二年四月庚申，星出角宿、亢星，大如太白，八月癸丑，星出角，色赤照地。


寶祐元年四月丁巳，星出，大如太白，二年七月庚戌，星出，大如太白，三年七月辛酉，星出，大如太白，十月丁丑，星出畢宿距星。五年七月丁卯，星出，大如桃。六年九月戊辰，透霞星出。


開慶元年六月己亥，星出鬥宿河鼓，急流向東南，至濁沒，赤黃色，有音聲，尾跡照地明，大如太白，


景定元年七月丙子，星出東南，大如太白，十月乙卯，星出東北，急流向太陰，有音聲，尾跡照地明，大如桃。三年四月甲辰，星出，大如盞。六月己酉，星出，大如熒惑。九月丙子，星出，大如太白，閏九月丙戌，透霞星出，大如太白，庚子，星出，大如太白，四年五月戊戌，星出角宿距星。六月丁卯，星出河鼓。八月乙卯，星出天倉。五年二月壬戌，星出畢宿。五月甲午，星出河鼓大星東南，急流向西北，至濁沒，赤黃，有尾跡，照地明，大如太白，七月己卯，星出右攝提。


鹹淳二年六月甲戌，星出左攝提。三年七月庚寅，星出昴宿東南，急流至濁沒，赤黃，有尾跡，照地明，大如太白，四年七月戊午，星出氐宿距星西北，急流入騎官星沒，赤黃，有尾跡，照地明，大如桃。五年五月庚申，星出鬥宿距星東北，急流向牛，至濁沒。六月庚寅，星出鬥宿。七月壬戌，星出東南河鼓距星西北，急流至濁沒。


德祐元年四月癸亥，有大星自心東北流入濁沒。


妖星


建隆二年五月己丑，天狗墮西南。


紹興十七年正月乙亥，妖星出東北方女宿內，小如歲星，光芒長五丈，二月丙寅始消。


淳熙十三年九月辛亥，星出，大如太白，色先赤後黃白，尾跡約二尺，委曲如蛇行，類枉矢。十四年五月，有星出濁際，大如日，與日相摩蕩而入。嘉定十一年五月癸未，蚩尤旗竟天。


端平二年春，天狗墜懷安金堂縣，聲如雷，三州之人皆聞之，化為碎石，其色紅。


鹹淳十年九月壬寅，有星見西方，曲如蚓。德祐元年二月丁亥，有星二斗于中天，頃之，一星墜。星變紹興三十一年六月戊午，大角星東北生角。隆興二年九月戊戌，大角光體搖動。十月丙子，弧矢九星內矢一星偏西不向狼星。


幹道元年八月乙巳，大角光體搖動。淳熙元年七月辛亥，奎宿生芒。


雲氣


幹德三年七月己卯夜，西方起蒼白氣，長五十丈，貫天船、五車，亙井宿。開寶元年十月乙未旦，西北起蒼白氣三道，長二十丈，趨東散。


太平興國四年四月己巳夜，西北有白氣壓北斗。


雍熙三年正月己未夜，赤氣如城。四年正月癸酉夜，白氣起角、亢，經太微垣，曆軒轅大星，至月傍散。


端拱元年十月壬申遲明，巽上有雲過中天，連地，濃潤，前赤黃，後黑蒼色，先廣後大，行勢如截。十一月戊午夜，西北方有赤氣如日腳，高二丈。至道二年二月丙子夜，西方蒼白色氣長短八道，如彗掃，稍經天漢，參錯如交蛇。


咸平三年十月辛亥，黑氣貫北斗。十二月庚午，黑氣長三丈餘，貫心宿，入天市垣抵帝坐，久方散。四年三月丙申，白氣二，亙天。十月辛亥，黑氣貫北斗。五年正月，白氣如虹貫日，久而散。七月戊戌，白氣如陣貫東井。六年四月己巳，白氣東西亙天。丁丑，白氣貫日。


五月辛亥，白氣出昴，至東壁沒。六月辛未，赤氣出貫天。丙子，白氣出河鼓左右旗，分為數道沒。七月癸卯，白氣如彗，起西南。


景德元年三月，白氣貫軒轅，蒼白氣十餘如布亙天。五月乙巳，白氣數道如芒帚，長七尺許。七月辛亥，黃氣出壁，長五丈餘。十一月癸丑，黑氣十餘道沖日。二年正月丙寅，黃白氣貫月，黑氣環之。二月丁丑，白氣五道貫北斗。十月丙子，白氣出閣道東西，孛孛有光。三年三月丙辰，北方赤氣亙天，白氣貫月。四月癸卯，黃氣如柱貫月。十月甲午，黑氣貫北斗魁。四年三月己未，白氣東西亙天。庚申，白氣出南方，長一丈許，久而不散。四月庚午，白氣貫北斗，長十丈。庚寅，白氣如布襲月，三丈許。甲午，南方有黑氣貫心宿，長五丈許。十一月己巳，中天有赤氣如掃，長七尺，在輿鬼南。


大中祥符元年正月癸亥朔，黃氣出於艮。丁丑，白氣二，東西亙天。七月，西北方白雲氣如彗帚三十餘條。二年九月戊午，黃氣如柱起東南方，長五丈許。三年四月丁巳，中天黑氣東西亙天。十二月癸亥，青赤氣貫太微。五年二月壬寅，白氣長五丈，出東井，貫北斗魁及軒轅。七年五月，有氣出紫微為宮闕狀，光燭地。


天禧二年四月，黃氣如柱貫月。


天聖七年二月己卯夜，蒼黑雲長三十丈，貫弧矢、翼、軫。


明道元年十月庚子夜，黃白氣五，貫紫微垣。十二月壬戌，西北有蒼白氣亙天。


景祐元年八月壬戌，青黃白氣如彗，長七尺餘，出張、翼之上，凡三十三日不見。四年七月戊申夜，黑氣長丈餘，出畢宿下。


寶元二年正月壬子夜，蒼黑雲起西北方，長三十尺，漸東南行，曆婁、胃、昴、畢及火、木，相次中天而散。三月甲寅夜，細黑雲起西北方，長三十丈，貫王良及營室。


康定元年三月丙子夜，東南方近濁，黑色橫亙數丈，闊尺許，良久散。六月壬子，黑氣起心宿西，長五十丈，首尾侵濁，久之散。


慶曆元年八月庚辰夜，東方有白氣，長十尺許，在星宿度中，至十日，長丈餘，沖天相，居星宿大星南九十餘日沒。壬午夜，黑氣起西南，長七丈，貫危宿、羽林，入濁，至天津，良久散。癸卯夜，蒼白雲起西北，闊二尺許，首尾至濁，良久沒。二年十一月壬申，黑氣貫北斗柄。八月甲申，白雲貫北斗。三年正月戊戌，中天有白氣，長二十丈，向西南行，貫日。


四月癸卯，白氣二，生西北隅，上中天，首尾至濁，東南行，良久散。七月戊辰，西南生黑氣，長三丈許，經天而散。八月壬子夜，白氣貫北斗魁。四年五月甲子夜，黑氣起東北方，近濁，長五丈許，良久散。九月辛巳夜，中天有氣長二丈許，貫捲舌、南河東北，少頃散。十一月甲子夜，蒼白雲起，南近濁，久方散。八年正月丁酉夜，黑氣生，首尾至濁，漸東行，久之乃散。二月辛卯夜，西方近濁生黑氣，長三丈，良久散。


皇祐四年十一月壬寅夜，黑氣生東方，南北至濁，貫參宿、軒轅。辛酉夜，白氣起北方，近濁，長五丈許，曆北斗，久之散。


治平元年六月戊午夜，蒼白雲起東北方，長一丈許，貫畢。二年二月乙未夜，蒼黑雲起西北方，長五丈許，貫東井及北斗，良久散。四月癸巳夜，蒼黑雲起西北方，長三十尺，西至軒轅大民，北抵鉤陳。丙午夜，西北方有白氣，漸東南行，首尾至濁，貫角宿，移西北，久方散。九月庚申夜，西北蒼黑雲長三丈許，貫營室壁壘陣及天河。三年六月丁未夜，東方有蒼白雲，長一丈許，貫畢。四年二月癸巳夜，蒼白雲起南方，長三丈，闊尺，貫南門星。三月甲寅夜，西南方起蒼白雲二，長三丈，闊尺，相距二尺，貫東井南河，久之乃散。閏三月辛巳夜，蒼黑雲起南方，兩首至濁，闊尺，貫尾、箕、鬥、牛、庫樓、騎官。五月戊寅夜，蒼黑雲起北方，長三丈，闊尺，貫紫微垣、王良。壬寅夜，蒼黑雲起北方，長三丈，闊尺，貫紫微垣。甲辰夜，蒼黑雲起東方，長丈，闊尺，貫天苑、五車、參旗。六月癸亥夜，白雲起東北方，長五丈，上闊下狹，貫天船、閣道、傳舍、紫微垣、天棓。戊辰夜，黑雲起北方，長三丈，闊尺，貫北斗、紫微垣、王良。八月乙亥夜，黑氣起西北方，長丈，闊尺，貫北斗。十月庚申夜，黃氣一，上下貫月中。十一月丙子夜，蒼黑氣起南方，長五丈，闊二尺，東至庫樓，北至南河，橫貫翼。十二月庚戌夜，蒼黑雲起南方，長三丈，闊二尺，貫五車、東井、五諸侯。


熙甯元年正月乙酉夜，蒼白雲起西南方，長四丈，闊尺，貫月及南河、輿鬼、軒轅。六月己酉夜，蒼黑雲起北方，長二丈，闊尺，貫北斗魁，東貫文昌。十月庚申夜，蒼黑雲起北方，東西兩首至濁，貫織女、天棓、紫微垣、北斗魁。二年四月甲辰夜，蒼白雲起東南方，長三丈，闊尺，貫天市垣。六月辛酉夜，蒼黑雲起西南方，長四丈，闊二尺，貫大角、左右攝提、天市垣、鬥、女、牛。七月甲申，日下有五色雲。十一月，每夕有赤氣見西北隅，如火，至人定乃滅。三年二月庚申夜，蒼黑雲起西北方，長三丈，闊二尺，貫王良、扶箱、天廚。六月己未夜，蒼黑雲起西北方，長丈，闊尺，貫五車。又起西北，長丈餘，貫北斗魁、文昌。五年七月丁亥夜，白雲起南方，長丈，貫氐、房、心。六年五月庚申夜，蒼黑雲起東北方，長五丈，闊二尺，貫雲雨、閣道。七年三月壬子，蒼白雲起西南方，長二丈，闊尺，貫日，經中天過，白氣如帶。四月壬申夜，蒼白雲起北方，長五丈，闊二尺，貫北斗魁、鉤陳、王良、閣道，東至奎。丙戌夜，蒼白雲起西北方，長三丈，闊尺，貫東井、紫微垣鉤陳。六月辛未夜，蒼黑雲起天河中，長五丈，南北兩首至濁，貫尾、箕；又蒼黑雲起東方，長五丈，貫羽林、外屏。甲戌，蒼白雲起西方，長三丈，貫軫、角、太微。丙戌夜，蒼白雲起南方，長二丈，貫危、室、壁及八魁。丁亥夜，蒼白雲起東方，長二丈，貫月及畢、奎、婁、外屏；又起南方，長二丈，貫危、室、壁及八魁。壬辰夜，蒼白雲起西南方，長二丈，貫天棓、紫微垣。癸巳夜，蒼黑雲起東方，長五丈，貫牛、天倉、歲、太白、捲舌。七月庚戌夜，蒼白雲起東方，長丈餘，貫參旗及參。八年二月己巳夜，蒼黑雲起西方，長丈，貫軫、軒轅。乙酉夜，蒼黑雲起東方，長三丈，貫心、天市垣列肆、宗人。五月壬戌夜，蒼黑雲起西南方，長二丈，貫氐、房、心。癸亥，蒼黑雲起西方，長三丈，貫軒轅、太微垣五帝坐。十月庚子夜，黑雲起西北方，長三丈，貫畢、大陵、鉤星。九年四月庚寅夜，白氣起東北方天棓，入天市垣。辛亥夜，蒼黑雲起南方，長二丈，貫庫樓、騎官、積卒、心、尾。六月乙未夜，蒼白雲起東北方，長四丈，貫室、壁、閣道。七月己亥夜，蒼黑雲起南方，長四丈，貫軍市、天園。十月乙酉夜，蒼黑雲起西北方，長四丈，貫北斗、鉤、車府。十年六月癸未夜，蒼黑雲起南方，長三丈，闊尺，貫龜、鱉、天淵。乙巳夜，蒼白雲起東北方，長三丈，闊尺，貫五車及畢。七月丙子夜，蒼黑雲起北方，長丈，貫北斗魁。八月庚辰，蒼黑雲起東北方，長二丈，貫參、井、北河、五諸侯。九月庚申夜，蒼黑雲起北方，由北斗魁杓貫紫微垣，至天棓。十月辛丑夜，蒼黑雲起南方，長二丈，貫斧鉞、鈇鑕。


元豐二年四月戊申夜，白雲起南方，長三丈，貫庫樓、積卒、龍尾。辛亥夜，蒼白雲起南方，長三丈，貫房。王年四月壬申夜，蒼白雲起北方，長二丈，出太微垣，貫五帝坐、常陳。八年十月庚申夜，蒼黑雲生北方，長三丈，闊尺，貫北斗、文昌、天槍。


元祐三年七月戊辰夜，東北方近濁，天明照地，如月將出，偏西北有白氣經天。九月己酉夜，赤氣起北方，漸生白氣數道。


紹聖二年十一月，桂陽監慶雲見。


元符二年九月戊辰夜，赤氣起北方紫微垣北斗星東南，次有白氣十道，各長五尺。


崇甯元年十一月己酉，赤氣隨日沒。二年五月戊子夜，蒼白雲起東南方，長三丈，貫尾、箕、鬥。


政和元年十一月甲戌夜，蒼白氣起紫微垣，貫四輔。五年四月庚子，有白雲自北直徹中天，漸成五色，如華蓋。七年五月乙卯夜，赤雲、白氣起東北方。宣和元年六月辛巳夜，赤氣起北方，半天如火。七月戊午夜，赤雲起東北方，貫白氣三十餘道。二年二月戊戌夜，赤雲起東北，漸向西北，入紫微垣。三年九月壬午夜，蒼白氣長三丈，貫月。四年九月丁丑，西方日下有赤氣。七年四月壬子夜，有赤雲入紫微垣。


靖康元年正月丁丑夜，赤白氣起西方。九月戊寅，有赤氣隨日出。九月乙未，西方日下有赤氣。十一月乙丑，日下有赤氣。閏十一月丁酉，赤氣亙天。二年正月己亥夜，四北陰雲中有火光，長二丈餘，闊數尺，時時見。二月壬午夜，白氣如虹，自南亙北，漸移西南至東北。


三月戊子夜，白氣貫鬥。


建炎元年八月壬申，東北有赤氣。四年五月壬子，赤雲亙天中，有白氣十餘道，貫之如練，起於紫微，犯北斗及文昌，由東南而散。


紹興元年二月己巳，白氣亙天。七年正月辛未夜，東北赤氣如火，出紫微宮；二月癸卯，又如之。十一月癸卯，有赤雲如火，隨日入。八年九月甲申朔夜，有赤氣如火，出紫微垣內。十八年八月丁亥，西北方赤氣如火。二十七年二月乙酉，赤氣出紫微垣。十月壬寅，赤氣隨日出。三十年正月壬申，東北方赤氣一帶五處如火影。十一月甲午，西南方白氣自尾曆壁、婁、昴宿。十二月戊申，其夜白氣出尾宿，曆心、房、氐、亢、角，入天市，貫太微，至郎位止，有類天漢。三十一年十二月辛丑，其夜，白氣出鬥宿，曆牛、女、危，至婁止，約廣六丈，類天漢，東西亙天。


隆興元年十二月壬午，其夜，白氣出危宿，曆室、壁、奎、胃、婁至昴止。二年十一月庚寅，其日，赤雲氣遍天，隨日入。


幹道元年正月庚午，其夜，白氣出奎宿，漸上，經婁、胃、昴，貫畢，入參宿內止。三月戊辰，其夜，白氣自參宿至角宿止，與天漢相接，約廣七丈。四月丁酉，其夜，蒼白氣自西北漸上，東北入天市垣；辛丑，入北斗魁中及入文昌星；乙巳，入紫微垣內至北極、天樞中。


十月己丑，蒼白雲氣長二丈，穿入翼宿。十一月丙寅，白氣出女宿，曆虛、危、室、壁、奎、婁、胃宿，入昴宿止。二年十二月庚子，白氣亙天。六年十月庚午，赤氣隨日出。十一月丁丑，赤氣隨日入。七年七月壬寅，赤氣隨日入。十月己未，赤氣隨日出。八年十月乙巳，赤氣隨日入；丙午，隨日出。九年十月壬申，其日，矞雲見。


淳熙元年十月戊寅，東北方生曲虹。三年八月丁酉，赤氣隨日入；戊戌，隨日出。五年十月丁巳，生曲虹。十年正月戊子，西南有白氣，如天漢而明，南北廣六丈，東西亙天。十四年十一月甲寅，赤氣隨日入。


紹熙四年十一月甲戌夜，赤雲、白氣見。五年六月壬寅，白敢如帶亙天；己酉，又如之。


慶元四年八月庚辰，白氣如帶亙天。五年二月癸酉夜，白氣如帶亙天，八月癸亥，又如之。


嘉泰四年二月庚申，赤氣亙天。十一月壬申，其日，白氣如帶亙天。癸酉，虹見。


嘉定六年十月乙卯，赤氣隨日出；十一月辛卯，隨日入。嘉熙四年二月丙辰，白氣亙天。


淳祐二年二月癸丑朔，白氣亙天。十年十一月丁丑，虹見。景定三年七月甲申夜，白氣亙天，如匹布。


Chinese text: This work was published before January 1, 1923, and is in the
public domain worldwide because the author died at least 100 years ago.
