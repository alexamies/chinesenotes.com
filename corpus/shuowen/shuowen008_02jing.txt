《晶部》 Jīng Radical

晶：精光也。从三日。凡晶之屬皆从晶。
曐：萬物之精，上為列星。从晶生聲。一曰象形。从口，古口復注中，故與日同。
参：商星也。从晶㐱聲。
曟：房星；為民田時者。从晶辰聲。
曡：楊雄說：以為古理官決罪，三日得其宜乃行之。从晶从宜。亡新以為曡从三日太盛，改為三田。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>