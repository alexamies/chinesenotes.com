《屮部》 Chè Radical

屮：艸木初生也。象丨出形，有枝莖也。古文或以為艸字。讀若徹。凡屮之屬皆从屮。尹彤說。
屯：難也。象艸木之初生。屯然而難。从屮貫一。一，地也。尾曲。《易》曰：「屯，剛柔始交而難生。」
每：艸盛上出也。从屮母聲。
毒：厚也。害人之艸，往往而生。从屮从毒。
㞣：艸初生，其香分布。从屮从分，分亦聲。
𡴆：菌𡴆，地蕈。叢生田中。从屮六聲。
熏：火煙上出也。从屮从黑。屮黑，熏黑也。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>