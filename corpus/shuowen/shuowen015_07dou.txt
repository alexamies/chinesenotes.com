《斗部》 Dòu Radical

斗：十升也。象形，有柄。凡斗之屬皆从斗。
斛：十斗也。从斗角聲。
斝：玉爵也。夏曰琖，殷曰斝，周曰爵。从吅从斗，冂象形。與爵同意。或說斝受六斗。
料：量也。从斗，米在其中。讀若遼。
斞：量也。从斗臾聲。《周禮》曰：「桼三斞。」
斡：蠡柄也。从斗倝聲。楊雄、杜林說：皆以為軺車輪斡。
魁：羹斗也。从斗鬼聲。
斠：平斗斛也。从斗冓聲。
斟：勺也。从斗甚聲。
斜：杼也。从斗余聲。讀若荼。
㪺：挹也。从斗𥇛聲。
㪵：量物分半也。从斗从半，半亦聲。
𣂆：量溢也。从斗㫄聲。
㪻：杼滿也。从斗䜌聲。
斣：相易物，俱等為斣。从斗蜀聲。
𣂀：斛㫄有𣂀。从斗𠩓聲。一曰突也。一曰利也。《尔疋》曰：「𣂀謂之疀。」古田器也。
升：十龠也。从斗，亦象形。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>