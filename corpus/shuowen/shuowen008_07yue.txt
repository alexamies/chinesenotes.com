《月部》 Yuè Radical

月：闕也。大陰之精。象形。凡月之屬皆从月。
朔：月一日始蘇也。从月屰聲。
朏：月未盛之明。从月、出。《周書》曰：「丙午朏。」
霸：月始生，霸然也。承大月，二日；承小月，三日。从月䨣聲。《周書》曰：「哉生霸。」
朗：明也。从月良聲。
朓：晦而月見西方謂之朓。从月兆聲。
肭：朔而月見東方謂之縮肭。从月內聲。
期：會也。从月其聲。
朦：月朦朧也。从月蒙聲。
朧：朦朧也。从月龍聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>