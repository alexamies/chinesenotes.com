《行部》 Xíng Radical

行：人之步趨也。从彳从亍。凡行之屬皆从行。
術：邑中道也。从行术聲。
街：四通道也。从行圭聲。
衢：四達謂之衢。从行瞿聲。
𧘂：通道也。从行童聲。《春秋傳》曰：「及𧘂，以戈擊之。」
衕：通街也。从行同聲。
𧗸：迹也。从行戔聲。
衙：行皃。从行吾聲。
衎：行喜皃。从行干聲。
𧗳：行且賣也。从行从言。
𧗿：將衞也。从行率聲。
衞：宿衞也。从韋、帀，从行。行，列衞也。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>