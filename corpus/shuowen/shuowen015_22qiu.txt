《厹部》 Qiú Radical

禸：獸足蹂地也。象形，九聲。《尔疋》曰：「狐貍貛貉醜，其足𨆌，其迹厹。」凡厹之屬皆从厹。
禽：走獸緫名。从厹，象形，今聲。禽、离、兕頭相似。
离：山神，獸也。从禽頭，从厹从屮。歐陽喬說：离，猛獸也。
萬：蟲也。从厹，象形。
禹：蟲也。从厹，象形。
𥝋：周成王時，州靡國獻𥝋。人身，反踵，自笑，笑即上脣掩其目。食人。北方謂之土螻。《尔疋》云：「𥝋𥝋，如人，被髮。」一名䲷陽。从厹，象形。
禼：蟲也。从厹，象形。讀與偰同。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>