《𣎵部》 Bèi Radical

𣎵：艸木盛𣎵𣎵然。象形，八聲。凡𣎵之屬皆从𣎵。讀若輩。
𢍚：艸木𢍚孛之皃。从𣎵𢌿聲。
索：艸有莖葉，可作繩索。从𣎵、糸。杜林說：𣎵亦朱木字。
孛：𢍚也，从𣎵；人色也，从子。《論語》曰：「色孛如也。」
𠂔：止也。从𣎵盛而一橫止之也。
南：艸木至南方，有枝任也。从𣎵𢆉聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>