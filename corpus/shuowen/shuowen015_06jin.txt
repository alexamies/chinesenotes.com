《斤部》 Jīn Radical

斤：斫木也。象形。凡斤之屬皆从斤。
斧：斫也。从斤父聲。
斨：方銎斧也。从斤爿聲。《詩》曰：「又缺我斨。」
斫：擊也。从斤石聲。
斪：斫也。从斤句聲。
斸：斫也。从斤屬聲。
斲：斫也。从斤、𠁁。
釿：劑斷也。从斤、金。
所：伐木聲也。从斤戶聲。《詩》曰：「伐木所所。」
斯：析也。从斤其聲。《詩》曰：「斧以斯之。」
斮：斬也。从斤昔聲。
𣃔：截也。从斤从𢇍。𢇍，古文絕。
𣂞：柯擊也。从斤良聲。
新：取木也。从斤新聲。
斦：二斤也。从二斤。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>