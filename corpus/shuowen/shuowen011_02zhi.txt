《𢊁部》 Zhì Radical

𢊁：解𢊁，獸也，似山牛，一角。古者決訟，令觸不直。象形，从豸省。凡𢊁之屬皆从𢊁。
𡦳：解𢊁屬。从𢊁孝聲。闕。
薦：獸之所食艸。从𢊁从艸。古者神人以𢊁遺黃帝。帝曰：「何食？何處？」曰：「食薦；夏處水澤，冬處松柏。」
灋：刑也。平之如水，从水；𢊁，所以觸不直者；去之，从去。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>