《谷部》 Gǔ Radical

谷：泉出通川為谷。从水半見，出於口。凡谷之屬皆从谷。
谿：山瀆无所通者。从谷奚聲。
𧯆：通谷也。从谷害聲。
豂：空谷也。从谷翏聲。
豅：大長谷也。从谷龍聲。讀若聾。
𧮯：谷中響也。从谷厷聲。
䜭：深通川也。从谷从𣦵。𣦵，殘地；阬坎意也。《虞書》曰：「䜭畎澮距川。」
谸：望山谷谸谸青也。从谷千聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>