《𠬪部》 Biào Radical

𠬪：物落；上下相付也。从爪从又。凡𠬪之屬皆从𠬪。讀若《詩》「摽有梅」。
爰：引也。从𠬪从于。籒文以為車轅字。
𤔔：治也。幺子相亂，𠬪治之也。讀若亂同。一曰理也。
受：相付也。从𠬪，舟省聲。
𤓿：撮也。从𠬪从己。
爭：引也。从𠬪、𠂆。　
𤔌：所依據也。从𠬪、工。讀與隱同。
寽：五指持也。从𠬪一聲。讀若律。
𠭖：進取也。从𠬪古聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>