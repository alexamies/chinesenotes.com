《赤部》 Chì Radical

赤：南方色也。从大从火。凡赤之屬皆从赤。
赨：赤色也。从赤，蟲省聲。
𧹲：日出之赤。从赤，穀省聲。
赧：面慙赤也。从赤𠬝聲。周失天下於赧王。
䞓：赤色也。从赤巠聲。《詩》曰：「魴魚䞓尾。」
浾：䞓，棠棗之汁，或从水。
赭：赤土也。从赤者聲。
𧹳：赤色也。从赤倝聲。讀若浣。
赫：火赤皃。从二赤。
赩：大赤也。从赤、色，色亦聲。
赮：赤色也。从赤叚聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>