《音部》 Yīn Radical

音：聲也。生於心，有節於外，謂之音。宮商角徵羽，聲；絲竹金石匏土革木，音也。从言含一。凡音之屬皆从音。
響：聲也。从音鄉聲。
韽：下徹聲。从音酓聲。
韶：虞舜樂也。《書》曰：「《簫韶》九成，鳳皇來儀。」从音召聲。
章：樂竟為一章。从音从十。十，數之終也。
竟：樂曲盡為竟。从音从人。
韻：和也。从音員聲。裴光遠云：古與均同。未知其審。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>