《片部》 Piān Radical

片：判木也。从半木。凡片之屬皆从片。
版：判也。从片反聲。
𤗚：判也。从片畐聲。
牘：書版也。从片賣聲。
牒：札也。从片枼聲。
牑：牀版也。从片扁聲。讀若邊。
牖：穿壁以木為交窻也。从片、戶、甫。譚長以為：甫上日也，非戶也。牖，所以見日。
牏：築牆短版也。从片俞聲。讀若俞。一曰若紐。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>