《夲部》 Tāo Radical

夲：進趣也。从大从十。大十，猶兼十人也。凡𠦍之屬皆从𠦍。讀若滔。
𠦪：疾也。从𠦍卉聲。拜从此。
曓：疾有所趣也。从日出𠦍廾之。
𡴞：進也。从𠦍从屮，允聲。《易》曰：「𡴞升大吉。」
奏：奏進也。从𠦍从廾从屮。屮，上進之義。
皋：气皐白之進也。从𠦍从白。《禮》：祝曰臯，登謌曰奏。故臯奏皆从夲。《周禮》曰：「詔來鼓皐舞。」皐，告之也。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>