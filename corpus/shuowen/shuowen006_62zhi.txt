《夂部》 Zhǐ Radical

夂：从後至也。象人兩脛後有致之者。凡夂之屬皆从夂。讀若黹。
𡕗：相遮要害也。从夂丯聲。南陽新野有𡕗亭。
夆：啎也。从夂𡴀聲。讀若縫。
夅：服也。从夂、午，相承不敢竝也。
夃：秦以市買多得為夃。从𠄎从夂，益至也。从乃。《詩》曰：「我夃酌彼金罍。」
𡕒：跨步也。从反夂。𩰫从此。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>