《鬯部》 Chàng Radical

鬯：以秬釀𩰪艸，芬芳攸服，以降神也。从𠙴，𠙴，器也；中象米；匕，所以扱之。《易》曰：「不喪匕鬯。」凡鬯之屬皆从鬯。
𩰪：芳艸也。十葉為貫，百廾貫築以煑之為𩰪。从𦥑、冂、缶、鬯；彡，其飾也。一曰𩰪鬯，百艸之華，遠方𩰪人所貢芳艸，合釀之以降神。𩰪，今𩰪林郡也。
爵：禮器也。象爵之形，中有鬯酒，又持之也。所以飲。器象爵者，取其鳴「節節」、「足足」也。
𩰤：黑黍也。一稃二米，以釀也。从鬯矩聲。
𩰢：列也。从鬯吏聲。讀若迅。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>