《勹部》 Bāo Radical

勹：裹也。象人曲形，有所包裹。凡勹之屬皆从勹。
𠤄：曲𦟝也。从勹，𥷚省聲。
匍：手行也。从勹甫聲。
匐：伏地也。从勹畐聲。
匊：在手曰匊。从勹、米。
勻：少也。从勹、二。
勼：聚也。从勹九聲。讀若鳩。
旬：徧也。十日為旬。从勹、日。
勽：覆也。从勹覆人。
匈：聲也。从勹凶聲。
𠣘：帀徧也。从勹舟聲。
匌：帀也。从勹从合，合亦聲。
𠣿：飽也。从勹㲃聲。民祭，祝曰：「厭𠣿。」
𠣾：重也。从勹復聲。
冢：高墳也。从勹豖聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>