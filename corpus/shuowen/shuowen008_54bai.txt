《白部》 Bái Radical

白：西方色也。陰用事，物色白。从入合二。二，陰數。凡白之屬皆从白。
皎：月之白也。从白交聲。《詩》曰：「月出皎兮。」
皢：日之白也。从白堯聲。
皙：人色白也。从白析聲。
皤：老人白也。从白番聲。《易》曰：「賁如皤如。」
㿥：鳥之白也。从白隺聲。
皚：霜雪之白也。从白豈聲。
皅：艸華之白也。从白巴聲。
皦：玉石之白也。从白敫聲。
𡭴：際見之白也。从白，上下小見。
皛：顯也。从三白。讀若皎。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>