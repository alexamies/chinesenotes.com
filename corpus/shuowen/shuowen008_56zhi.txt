《黹部》 Zhǐ Radical

黹：箴縷所紩衣。从㡀，丵省。凡黹之屬皆从黹。
𪓐：合五采鮮色。从黹虘聲。《詩》曰：「衣裳𪓐𪓐。」
黼：白與黑相次文。从黹甫聲。
黻：黑與青相次文。从黹犮聲。
𪓌：會五采繒色。从黹，綷省聲。
黺：衮衣山龍華蟲。黺，畫粉也。从黹，从粉省。衞宏說。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>