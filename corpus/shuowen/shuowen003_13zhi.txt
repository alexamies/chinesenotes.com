《止部》 Zhǐ Radical

止：下基也。象艸木出有址，故以止為足。凡止之屬皆从止。
歱：跟也。从止重聲。
𣥺：歫也。从止尚聲。
歭：䠧也。从止寺聲。
歫：止也。从止巨聲。一曰搶也。一曰超歫。
前：不行而進謂之歬。从止在舟上。
歷：過也。从止厤聲。
𣥹：至也。从止叔聲。
𣦢：人不能行也。从止辟聲。
歸：女嫁也。从止，从婦省，𠂤聲。
疌：疾也。从止从又。又，手也。屮聲。
疌：機下足所履者。从止从又，入聲。
𣥂：蹈也。从反止。讀若撻。
歰：不滑也。从四止。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>