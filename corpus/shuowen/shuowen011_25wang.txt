《尣部》 Wāng Radical

尣：𤿑，曲脛也。从大，象偏曲之形。凡尣之屬皆从尣。
尳：厀病也。从尣从骨，骨亦聲。
㝿：蹇也。从𡯂皮聲。
㝾：𡯛𡯛，行不正。从𡯂左聲。
𡯣：行不正也。从𡯂艮聲。讀若燿。
尲：不正也。从尣兼聲。
尬：𡰉𡯗也。从尣介聲。
尥：行脛相交也。从尣勺聲。牛行腳相交為尦。
𡰖：𤿑不能行，為人所引，曰𡰖𡰡。从尣从爪，是聲。
𡰢：𡰖𡰡也。从尣从爪，巂聲。
㝼：股㝼也。从尣于聲。
𡰠：厀中病也。从尣从羸。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>