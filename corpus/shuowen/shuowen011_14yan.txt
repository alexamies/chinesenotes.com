《炎部》 Yán Radical

炎：火光上也。从重火。凡炎之屬皆从炎。
燄：火行微燄燄也。从炎臽聲。
𦧡：火光也。从炎舌聲。
𤎭：㑴火也。从炎㐭聲。讀若桑葚之葚。
煔：火行也。从炎占聲。
燅：於湯中爚肉。从炎，从熱省。
𤏻：大熟也。从又持炎、辛。辛者，物熟味也。
粦：兵死及牛馬之血為粦。粦，鬼火也。从炎、舛。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>