《丮部》 Jǐ Radical

丮：持也。象手有所丮據也。凡丮之屬皆从丮。讀若𢧢。
𡎐：種也。从坴、丮。持亟種之。《書》曰：「我𡎐黍稷。」
𦏧：食飪也。从丮𦎫聲。《易》曰：「孰飪。」
𩛥：設飪也。从丮从食，才聲。讀若載。
𢀜：袌也。从丮工聲。
谻：相踦之也。从丮𧮫聲。
𢦚：擊踝也。从丮从戈。讀若踝。
𠩀：拖持也。从反丮。闕。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>