《丌部》 Qí Radical

丌：下基也。薦物之丌。象形。凡丌之屬皆从丌。讀若箕同。
䢋：古之遒人，以木鐸記詩言。从辵从丌，丌亦聲。讀與記同。
典：五帝之書也。从冊在丌上，尊閣之也。莊都說，典，大冊也。
顨：巽也。从丌从𩔊。此《易》顨卦「為長女，為風」者。
畀：相付與之。約在閣上也。从丌甶聲。
巽：具也。从丌𠨎聲。
奠：置祭也。从酋。酋，酒也。下其丌也。《禮》有奠祭者。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>