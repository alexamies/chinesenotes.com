《虍部》 Hū Radical

虍：虎文也。象形。凡虍之屬皆从虍。
虞：騶虞也。白虎黑文，尾長於身。仁獸，食自死之肉。从虍吳聲。《詩》曰：「于嗟乎，騶虞。」
虙：虎皃。从虍必聲。
虔：虎行皃。从虍文聲。讀若矜。
虘：虎不柔不信也。从虍且聲。讀若䣜縣。
虖：哮虖也。从虍𠀒聲。
虐：殘也。从虍，虎足反爪人也。
虨：虎文，彪也。从虍彬聲。
𧇽：鐘鼓之柎也。飾為猛獸，从虍，異象其下足。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>