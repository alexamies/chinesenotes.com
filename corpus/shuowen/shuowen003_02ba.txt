《八部》 Bā Radical

八：別也。象分別相背之形。凡八之屬皆从八。
分：別也。从八从刀，刀以分別物也。
尒：詞之必然也。从入、丨、八。八象气之分散。
曾：詞之舒也。从八从曰，𡆧聲。
尚：曾也。庶幾也。从八向聲。
㒸：从意也。从八豕聲。
詹：多言也。从言从八从厃。
介：畫也。从八从人。人各有介。
𠔁：分也。从重八。八，別也。亦聲。《孝經說》曰：「故上下有別。」
公：平分也。从八从厶。八猶背也。韓非曰：背厶為公。
必：分極也。从八、弋，弋亦聲。
余：語之舒也。从八，舍省聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>