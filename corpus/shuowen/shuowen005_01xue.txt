《卷五‧𡕥部》 Scroll 5, Xuè Radical

𡕥：舉目使人也。从攴从目。凡𡕥之屬皆从𡕥。讀若𩖶。
夐：營求也。从𡕥，从人在穴上。《商書》曰：「高宗夢得說，使百工夐求，得之傅巗。」巗，穴也。
䦩：低目視也。从𡕥門聲。弘農湖縣有䦩鄉，汝南西平有䦩亭。
𡙋：大視也。从大、𡕥。讀若齤。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>