《血部》 Xuè Radical

血：祭所薦牲血也。从皿，一象血形。凡血之屬皆从血。
衁：血也。从血亡聲。《春秋傳》曰：「士刲羊，亦無𥁃也。」
衃：凝血也。从血不聲。
𧗁：气液也。从血𦘔聲。
𧖨：定息也。从血，甹省聲。讀若亭。
衄：鼻出血也。从血丑聲。
𧗕：腫血也。从血，䢉省聲。
𧖺：血醢也。从血䏙聲。《禮記》有𧖺醢，以牛乾脯、粱、𥶶、鹽、酒也。
𧗎：醢也。从血菹聲。
𧗓：以血有所刏涂祭也。从血幾聲。
卹：憂也。从血卩聲。一曰鮮少也。
衋：傷痛也。从血、聿，皕聲。《周書》曰：「民冈不衋傷心。」
䘓：羊凝血也。从血臽聲。
盇：覆也。从血、大。
衊：污血也。从血蔑聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>