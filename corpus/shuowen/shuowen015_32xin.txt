《辛部》 Xīn Radical

辛：秋時萬物成而孰；金剛，味辛，辛痛即泣出。从一从䇂。䇂，辠也。辛承庚，象人股。凡辛之屬皆从辛。
辠：犯法也。从辛从自，言辠人蹙鼻苦辛之憂。秦以辠似皇字，改為罪。
辜：辠也。从辛古聲。
辥：辠也。从辛𡴎聲。
辤：不受也。从辛从受。受辛宜辤之。
辭：訟也。从𤔔，𤔔猶理辜也。𤔔，理也。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>