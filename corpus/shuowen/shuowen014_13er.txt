《二部》 Èr Radical

二：地之數也。从偶一。凡二之屬皆从二。
亟：敏疾也。从人从口，从又从二。二，天地也。
恒：常也。从心从舟，在二之閒上下。心以舟施，恆也。
亘：求亘也。从二从囘。囘，古文回，象亘回形。上下，所求物也。
竺：厚也。从二竹聲。
凡：最括也。从二，二，偶也。从𠄎，𠄎，古文及。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>