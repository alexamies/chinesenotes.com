《䰜部》 Lì Radical

䰜：㽁也。古文亦鬲字。象孰飪五味气上出也。凡䰜之屬皆从𩰲。
𩱡：鬻也。从𩰲侃聲。
鬻：䭈也。从𩰲米聲。
𩱍：䭈也。从𩰲古聲。
𩱧：五味盉羹也。从𩰲从羔。《詩》曰：「亦有和𩱧。」
𩱫：鼎實。惟葦及蒲。陳畱謂䭈為𩱫。从𩰲速聲。
𩱱：鬻也。从𩰲毓聲。
𩱷：涼州謂鬻為𩱸。从𩰲𥽘聲。
𩱓：粉餅也。从𩰲耳聲。
𩱦：𤎅也。从𩰲芻聲。
𩱲：內肉及菜湯中薄出之。从𩰲翟聲。
䰞：孚也。从𩰲者聲。
𩱚：吹聲沸也。从𩰲孛聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>