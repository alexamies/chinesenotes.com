《耒部》 Lěi Radical

耒：手耕曲木也。从木推丯。古者垂作耒㭒以振民也。凡耒之屬皆从耒。
耕：犂也。从耒井聲。一曰古者井田。
耦：耒廣五寸為伐，二伐為耦。从耒禺聲。
耤：帝耤千畝也。古者使民如借，故謂之耤。从耒昔聲。
𦓯：冊又，可以劃麥，河內用之。从耒圭聲。
𦔐：除苗閒穢也。从耒員聲。
耡：商人七十而耡。耡，耤稅也。从耒助聲。《周禮》曰：「以興耡利萌。」

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>