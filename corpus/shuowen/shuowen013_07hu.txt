《戶部》 Hù Radical

戶：護也。半門曰戶。象形。凡戶之屬皆从戶。
扉：戶扇也。从戶非聲。
扇：扉也。从戶，从翄聲。
房：室在㫄也。从戶方聲。
戻：輜車㫄推戶也。从戶大聲。讀與釱同。
戹：隘也。从戶乙聲。
肁：始開也。从戶从聿。
扆：戶牖之閒謂之扆。从戶衣聲。
㧁：閉也。从戶，劫省聲。
扃：外閉之關也。从戶冋聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>