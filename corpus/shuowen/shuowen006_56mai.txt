《麥部》 Mài Radical

麥：芒穀，秋穜厚薶，故謂之麥。麥，金也。金王而生，火王而死。从來，有穗者；从夊。凡麥之屬皆从麥。
麰：來麰，麥也。从麥牟聲。
麧：堅麥也。从麥气聲。
䵀：小麥㞕之覈。从麥𧴪聲。
䴾：䃺麥也。从麥𢀩聲。一曰擣也。
麩：小麥㞕皮也。从麥夫聲。
麪：麥末也。从麥丏聲。
䵂：麥覈㞕也。十斤為三斗。从麥啻聲。
麷：煑麥也。从麥豐聲。讀若馮。
麮：麥甘鬻也。从麥去聲。
𪍠：餅𥶶也。从麥㱿聲。讀若庫。
䴳：餅𥶶也。从麥穴聲。
䴭：餅𥶶也。从麥才聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>