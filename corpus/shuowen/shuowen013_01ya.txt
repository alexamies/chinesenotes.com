《卷十三‧𠃉部》 Scroll 13, Yà Radical

𠃉：玄鳥也。齊魯謂之𠃉。取其鳴自呼。象形。凡𠃉之屬借从𠃉。
孔：通也。从𠃉从子。𠃉，請子之候鳥也。𠃉至而得子，嘉美之也。古人名嘉字子孔。
乳：人及鳥生子曰乳，獸曰産。从孚从𠃉。𠃉者，玄鳥也。《明堂月令》：「玄鳥至之日，祠于高禖，以請子。」故乳从𠃉。請子必以𠃉至之日者，𠃉，春分來，秋分去，開生之候鳥，帝少昊司分之官也。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>