《卷四‧㗊部》 Scroll 4, Jī Radical

㗊：眾口也。从四口。凡㗊之屬皆从㗊。讀若戢。又讀若呶。
嚚：語聲也。从㗊臣聲。
囂：聲也。气出頭上。从㗊从頁。頁，首也。
嘂：高聲也。一曰大呼也。从㗊丩聲。《春秋公羊傳》曰：「魯昭公叫然而哭。」
𡅻：呼也。从㗊萈聲。讀若讙。
器：皿也。象器之口，犬所以守之。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>