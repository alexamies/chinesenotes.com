《幸部》 Xìng Radical

幸：所以驚人也。从大从𢆉。一曰大聲也。凡幸之屬皆从幸。一曰讀若瓠。一曰俗語以盜不止為幸，幸讀若籋。
睪：目視也。从橫目，从幸。令吏將目捕罪人也。
執：捕罪人也。从丮从幸，幸亦聲。
圉：囹圄，所以拘罪人。从幸从囗。一曰圉，垂也。一曰圉人，掌馬者。
盩：引擊也。从幸、攴，見血也。扶風有盩厔縣。
報：當罪人也。从幸从𠬝。𠬝，服罪也。
𥷚：窮理罪人也。从幸从人从言，竹聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>