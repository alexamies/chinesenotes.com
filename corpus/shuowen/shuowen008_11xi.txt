《夕部》 Xī Radical

夕：莫也。从月半見。凡夕之屬皆从夕。
夜：舍也。天下休舍也。从夕，亦省聲。
夢：不明也。从夕，瞢省聲。
夗：轉臥也。从夕从卪。臥有卪也。
夤：敬惕也。从夕寅聲。《易》曰：「夕惕若夤。」
夝：雨而夜除星見也。从夕生聲。
外：遠也。卜尚平旦，今夕卜，於事外矣。
𡖊：早敬也。从丮，持事；雖夕不休：早敬者也。
𡖶：𡧯也。从夕莫聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>