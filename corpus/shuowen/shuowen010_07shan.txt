《彡部》 Shān Radical

彡：毛飾畫文也。象形。凡彡之屬皆从彡。
形：象形也。从彡幵聲。
㐱：稠髮也。从彡从人。《詩》曰：「㐱髮如雲。」
修：飾也。从彡攸聲。
彰：文彰也。从彡从章，章亦聲。
彫：琢文也。从彡周聲。
𩇕：清飾也。从彡青聲。
㣎：細文也。从彡，𡭴省聲。
弱：橈也。上象橈曲，彡象毛氂橈弱也。弱物并，故从二𢎥。
彩：文章也。从彡采聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>