《亏部》 Kuī Radical

亏：於也。象气之舒亏。从丂从一。一者，其气平之也。凡亏之屬皆从亏。今變隸作于。
虧：气損也。从亏雐聲。
粵：亏也。審愼之詞者。从亏从宷。《周書》曰：「粤三日丁亥。」
𠮱：驚語也。从口从亏，亏亦聲。
平：語平舒也。从亏从八。八，分也。爰禮說。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>