《卜部》 Bǔ Radical

卜：灼剥龜也，象灸龜之形。一曰象龜兆之從橫也。凡卜之屬皆从卜。
卦：筮也。从卜圭聲。
卟：卜以問疑也。从口、卜。讀與稽同。《書》云「卟疑」。
貞：卜問也。从卜，貝以為贄。一曰鼎省聲。京房所說。
𠧩：《易》卦之上體也。《商書》曰：「貞曰𠧩。」从卜每聲。
占：視兆問也。从卜从口。
𠧙：卜問也。从卜召聲。
𠧞：灼龜坼也。从卜；兆，象形。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>