《鬥部》 Dòu Radical

鬥：兩士相對，兵杖在後，象鬥之形。凡鬥之屬皆从鬥。
鬭：遇也。从鬥斲聲。
鬨：鬭也。从鬥共聲。《孟子》曰：「鄒與魯鬨。」
䰘：經繆殺也。从鬥翏聲。
鬮：鬭取也。从鬥龜聲。讀若三合繩糾。
𩰞：智少力劣也。从鬥爾聲。
𩰟：鬭連結𩰝紛相牽也。从鬥燹聲。
𩰗：鬭也。从鬥，賓省聲。讀若賓。
鬩：恆訟也。《詩》云：「兄弟鬩于牆。」从鬥从兒。兒，善訟者也。
𩰎：試力士錘也。从鬥从戈。或从戰省。讀若縣。
鬧：不静也。从市、鬥。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>