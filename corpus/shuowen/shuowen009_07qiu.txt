《丘部》 Qiū Radical

丘：土之高也，非人所為也。从北从一。一，地也，人居在丘南，故从北。中邦之居，在崐崘東南。一曰四方高，中央下為丘。象形。凡丘之屬皆从丘。今隷變作丘。
虛：大丘也。崐崘丘謂之崐崘虛。古者九夫為井，四井為邑，四邑為丘。丘謂之虛。从丘虍聲。
屔：反頂受水丘。从丘，泥省聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>