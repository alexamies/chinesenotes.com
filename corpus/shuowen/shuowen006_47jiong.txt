《冂部》 Jiōng Radical

冂：邑外謂之郊，郊外謂之野，野外謂之林，林外謂之冂。象遠界也。凡冂之屬皆从冂。
市：買賣所之也。市有垣，从冂从绁，绁，古文及，象物相及也。之省聲。
冘：淫淫，行皃。从人出冂。
央：中央也。从大在冂之內。大，人也。央㫄同意。一曰久也。
隺：高至也。从隹上欲出冂。《易》曰：「夫乾隺然。」

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>