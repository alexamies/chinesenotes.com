《十部》 Shí Radical

十：數之具也。一為東西，丨為南北，則四方中央備矣。凡十之屬皆从十。
丈：十尺也。从又持十。
千：十百也。从十从人。
肸：響，布也。从十从䏌。
卙：卙卙，盛也。从十从甚。汝南名蠶盛曰卙。
博：大通也。从十从尃。尃，布也。
㔹：材十人也。从十力聲。
廿：二十并也。古文省。
𠦫：詞之𠦫矣。从十咠聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>