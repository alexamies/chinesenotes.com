《夰部》 Gǎo Radical

夰：放也。从大而八分也。凡夰之屬皆从夰。
𥉁：舉目驚𥉁然也。从夰从䀠，䀠亦聲。
奡：嫚也。从𦣻从夰，夰亦聲。《虞書》曰：「若丹朱奡。」讀若傲。《論語》：「奡湯舟。」
昦：春為昦天，元气昦昦。从日、夰，夰亦聲。
臩：驚走也。一曰往來也。从夰、臦。《周書》曰：「伯臩。」古文臦，古文囧字。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>