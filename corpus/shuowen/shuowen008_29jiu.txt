《臼部》 Jiù Radical

臼：舂也。古者掘地為臼，其後穿木石。象形。中，米也。凡臼之屬皆从臼。
舂：擣粟也。从廾持杵臨臼上。午，杵省也。古者雝父初作舂。
𦥭：齊謂舂曰𦥭。从臼屰聲。讀若膊。
臿：舂去麥皮也。从臼，干所以臿之。
舀：抒臼也。从爪、臼。《詩》曰：「或簸或舀。」
臽：小阱也。从人在臼上。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>