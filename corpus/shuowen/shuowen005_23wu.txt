《烏部》 Wū Radical

烏：孝鳥也。象形。孔子曰：「烏，𥃳呼也。」取其助气，故以為烏呼。凡烏之屬皆从烏
舄：𩁆也。象形。
焉：焉鳥，黃色，出於江淮。象形。凡字：朋者，羽蟲之屬；烏者，日中之禽；舄者，知太歲之所在；燕者，請子之𠋫，作巢避戊己。所䝿者故皆象形。焉亦是也。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>