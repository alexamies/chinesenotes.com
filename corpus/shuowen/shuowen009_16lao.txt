《老部》 Lǎo Radical

老：考也。七十曰老。从人、毛、匕。言須髮變白也。凡老之屬皆从老。
耊：年八十曰耊。从老省，从至。
𦽡：年九十曰𦽡。从老，从蒿省。
耆：老也。从老省，旨聲。
耇：老人面凍黎若垢。从老省，句聲。
𦒻：老人面如點也。从老省，占聲。讀若耿介之耿。
𦒶：老人行才相逮。从老省，易省，行象。讀若樹。
壽：久也。从老省，𠷎聲。
考：老也。从老省，丂聲。
孝：善事父母者。从老省，从子。子承老也。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>