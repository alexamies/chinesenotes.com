《儿部》 Ěr Radical

儿：仁人也。古文奇字人也。象形。孔子曰：「在人下，故詰屈。」凡儿之屬皆从儿。
兀：高而上平也。从一在人上。讀若夐。茂陵有兀桑里。
兒：孺子也。从儿，象小兒頭囟未合。
允：信也。从儿㠯聲。
兌：說也。从儿㕣聲。
充：長也。高也。从儿，育省聲

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>