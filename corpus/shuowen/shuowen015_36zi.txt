《子部》 Zǐ Radical

子：十一月，陽气動，萬物滋，人以為偁。象形。凡子之屬皆从子。
孕：褢子也。从子从几。
㝃：生子免身也。从子从免。
字：乳也。从子在宀下，子亦聲。
㝅：乳也。从子𣪊聲。一曰㝅瞀也。
孿：一乳兩子也。从子䜌聲。
孺：乳子也。一曰輸也，輸尚小也。从子需聲。
季：少偁也。从子，从稚省，稚亦聲。
孟：長也。从子皿聲。
孼：庶子也。从子辥聲。
孳：汲汲生也。从子兹聲。
孤：無父也。从子瓜聲。
存：恤問也。从子才聲。
𡥈：放也。从子爻聲。
疑：惑也。从子、止、匕，矢聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>