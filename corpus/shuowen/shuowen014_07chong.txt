《蟲部》 Chóng Radical

蟲：有足謂之蟲，無足謂之豸。从三虫。凡蟲之屬皆从蟲。
𧔨：蟲食艸根者。从蟲，象其形。吏抵冒取民財則生。
𧖕：蚍蜉，大螘也。从蟲𣬈聲。
𧖔：蟁也。从蟲𨳌聲。
𧕿：臭蟲，負蠜也。从蟲非聲。
蠱：腹中蟲也。《春秋傳》曰：「皿蟲為蠱。」「晦淫之所生也。」臬桀死之鬼亦為蠱。从蟲从皿。皿，物之用也。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>