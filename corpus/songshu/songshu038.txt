志第二十八　　州郡四

　　○益州甯州廣州交州越州

　　益州刺史，漢武帝分梁州立，所治別見梁州，領郡二十九，縣一百二十八，戶五萬三千一百四十一，口二十四萬八千二百九十三。去京都水九千九百七十。

　　蜀郡太守，秦立。晉武帝太康中，改曰成都國，後復舊。領縣五，戶一萬一千九百二，口六萬八百七十六。

　　成都令，漢舊縣。

　　郫令，漢舊縣。

　　繁縣令，漢舊縣。

　　鞞縣令，二漢、《晉太康地志》並曰牛鞞，屬犍為，何志晉穆帝度此。

　　永昌令，孝建二年，以僑戶立。

　　廣漢太守，漢高帝六年立。《晉太康地志》屬梁州。領縣六，戶四千五百八十六，口二萬七千一百四十九。去州陸六百；去京都水九千九百。

　　雒縣令，漢舊縣。

　　什邡令，漢舊縣。

　　郪縣令，漢舊縣。

　　新都令，漢舊縣，晉武帝為王國，太康六年省為縣。屬廣漢。

　　陽泉令，蜀分綿竹立。

　　伍城令，晉武帝咸寧四年立，太康六年省，七年又立。何志劉氏立。

　　巴西太守，譙周《巴記》，建安六年，劉璋分巴郡墊江以上為巴西郡。徐志本南陽冠軍流民，寓入蜀漢，晉武帝立，非也。本屬梁州，文帝元嘉十六年度。何志梁、益二州無此郡。領縣九，戶四千九百五十四，口三萬三千三百四十六。

　　閬中令，漢舊縣，屬巴郡。

　　西充國令，《漢書地理志》，巴郡有充國縣。《續漢郡國志》，和帝永元二年，分閬中立充國縣。二志不同。《晉太康地志》有西南二充國，屬巴西。

　　南充國令，譙周《巴記》，初平六年，分充國為南充國。

　　安漢令，舊縣，屬巴郡。

　　漢昌令，和帝永元中立。

　　晉興令，徐志不注置立。

　　平州令，晉武帝太康元年，以野民歸化立。

　　懷歸令，徐志不注置立。

　　益昌令，徐志不注置立。

　　梓潼太守，《晉太康地志》劉氏分廣漢立。本屬梁州，文帝元嘉十六年，度益州。《永初郡國》又有漢德、新興，徐同。徐雲，新興，義熙九年立；漢德，舊縣。案二漢並無漢德縣，《晉太康地志》、王隱並有，疑是劉氏所立。何益、梁二州無此郡。領縣四，戶三千三十四，口二萬一千九百七十六。

　　涪令，漢舊縣，屬廣漢。

　　梓潼令，漢舊縣，屬廣漢。

　　西浦令，徐志義熙九年立。

　　萬安令，徐志舊縣。二漢、晉並無。

　　巴郡太守，秦立。領縣四，戶三千七百三十四，口一萬三千一百八十三。去州內水一千八百，陸五百，外水二千二百；去京都水六千。

　　江州令，漢舊縣。

　　臨江令，漢舊縣。

　　墊江令，漢舊縣，獻帝建安六年度巴西，劉禪建興十五年復舊。

　　枳令，漢舊縣。

　　遂甯太守，《永初郡國》有，何無，徐雲舊立。領縣四，戶三千三百二十。

　　巴興令，徐志不注置立，疑是李氏所立。

　　德陽令，前漢無，後漢、《晉太康地志》屬廣漢。

　　廣漢令，漢舊縣，屬廣漢。寧蜀郡複有此縣，未知孰是。

　　晉興令，徐志不注置立。

　　江陽太守，劉璋分犍為立。中失本土，寄治武陽。領縣四，戶一千五百二十五，口八千二十七。

　　江陽令，漢舊縣，屬犍為。

　　綿水令。別見

　　漢安令。別見

　　常安令，晉孝武立。

　　懷甯太守，秦、雍流民，晉安帝立。本屬南秦，文帝元嘉十六年度益州。領縣三，戶一千三百一十五，口五千九百五十。寄治成都。

　　始平令。別見

　　西平令，《永初郡國》直雲西。何志故屬天水，名西縣。

　　萬年令，漢舊名，屬馮翊。

　　甯蜀太守，《永初郡國》有而何無，徐雲舊立。《永初郡國》及徐並有西墊江縣，今無。領縣四，戶一千六百四十三。

　　廣漢令別見，遂寧郡複有此縣。

　　廣都令，漢舊縣，屬蜀郡。

　　升遷令，《晉太康地志》屬汶山。

　　西鄉令，本名南鄉，屬漢中，晉武太康三年更名。

　　越巂太守，漢武帝元鼎六年立，故邛都國。何志無。領縣八，戶一千三百四十九。

　　邛都令，漢舊縣。

　　新興令，《永初郡國》有。

　　台登長，漢舊縣。

　　晉興長，《永初郡國》有。

　　會無長，漢舊縣。

　　卑水長，漢舊縣。

　　定莋長，漢舊縣。

　　蘇利長，漢縣曰蘇示，囗曰蘇利。

　　汶山太守，《晉太康地志》漢武帝立，孝宣地節三年合蜀郡，劉氏又立。領縣二，戶一千一百七，口六千一百五。去州陸一百；去京都水一萬。

　　都安侯相，蜀立。

　　晏官令，何志魏平蜀立。《晉太康地志》無。

　　南陰平太守陰平郡別見，永嘉流寓來屬，寄治萇陽。領縣二。戶一千二百四十，口七千五百九十七。

　　陰平令。別見

　　綿竹令，漢舊縣，屬廣漢。

　　犍為太守，漢武帝建元六年，開夜郎國立。領縣五，戶一千三百九十，口四千五十七。去州陸九十；去京都水一萬。

　　武陽令，漢舊縣。

　　南安令，漢舊縣。

　　資中令，漢舊縣。

　　僰道令，漢舊縣。

　　治官令，晉安帝義熙十年立。

　　始康太守，關隴流民，晉安帝立。領縣四，戶一千六十三，口四千二百二十六。寄治成都。

　　始康令，晉安帝立。

　　新城子相，晉安帝立。

　　談令，晉安帝立。

　　晉豐令，晉安帝立。

　　晉熙太守，秦州流民，晉安帝立。領縣二，戶七百八十五，口三千九百二十五。

　　晉熙令，晉安帝立。

　　萇陽令，晉安帝立。

　　晉原太守，李雄分蜀郡為漢原，晉穆帝更名。領縣五，戶一千二百七十二，口四千九百六十。去州陸一百二十；去京都水一萬。

　　江原男相，漢舊縣，屬蜀郡。

　　臨邛令，漢舊縣，屬蜀郡。

　　晉樂令，何志故屬沈黎。《晉太康地志》無沈黎郡及晉樂縣。

　　徙陽令，前漢徙縣屬蜀郡，後漢屬蜀郡屬國都尉。《晉太康地志》有徙陽縣，屬漢嘉。

　　漢嘉令，前漢青衣縣屬蜀郡，順帝陽嘉二年更名。劉氏立為漢嘉郡，晉江右猶為郡，江左省為縣。

　　宋甯太守，文帝元嘉十年，免吳營僑立。領縣三，戶一千三十六，口八千三百四十二。寄治成都。

　　欣平令，與郡俱立。

　　宜昌令，與郡俱立。

　　永安令，與郡俱立。

　　安固太守，張氏於涼州立。晉哀帝時，民流入蜀，僑立此郡，本屬南秦，文帝元嘉十六年度益州。領縣六，戶一千一百二十，口六千五百五十七。去州一百三十。去京都水一萬。

　　略陽令。別見

　　桓陵令，張氏立。

　　臨渭令，《晉太康地志》屬略陽。

　　清水令。別見。

　　下邽令，何志漢舊縣。案二漢、晉並無此縣。

　　興固令，何志新立。

　　南漢中太守，晉地記，孝武太元十五年，梁州刺史周瓊表立。徐志，北漢中民流寓，孝武大明三年立。《起居注》，本屬梁州，元嘉十六年度。《永初郡國》屬梁州，領縣與此同。以《永初郡國》及《起居》檢，則是太元所立，而何志無此郡，當是永初以後省，大明三年複立也。領縣五，戶一千八十四，口五千二百四十六。

　　南長樂令，徐志與郡俱立。

　　南鄭令，徐志與郡俱立。

　　南苞中令，徐志與郡俱立。

　　南沔陽令，徐志與郡俱立。

　　南城固令，徐志與郡俱立。

　　北陰平太守，徐志本屬秦州，文帝元嘉二十六年度。《永初郡國》、何志，秦、梁、益並無。領縣四，戶一千五十三，口六千七百六十四。

　　陰平令。已見

　　南陽令，徐志本南陽白民流寓立。

　　桓陵令，徐志本安固郡民流寓立。

　　順陽令，徐志本南陽民流寓立。

　　武都太守別見，《永初郡國》、何志益州並無此郡。徐志本屬秦州，流寓立。領縣五。戶九百八十二，口四千四百一。

　　武都令，漢舊名。

　　下辯令。別見

　　漢陽令，漢舊名。

　　略陽令，漢屬略陽郡，流寓配。

　　安定令，舊安定郡，流寓配。

　　新城太守，何志新分廣漢立。領縣二，戶七百五十三，口五千九百七十一。去州闕去京都九千五百三十。

　　北五城令，何志新分五城立。

　　懷歸令，何志新立。

　　南新巴太守新巴郡別見，《起居注》新巴民流寓，文帝元嘉十二年，于劍南立。何志新立，新巴民先屬梁州，既立害配。領縣六，戶一千七十，口二千六百八十三。

　　新巴令，何志晉安帝立。

　　晉城令，何志晉安帝立。

　　晉安令，何志晉安帝立。

　　漢昌令，何志晉安帝立。

　　桓陵令，何志晉哀帝立。按《起居注》，南新巴，元嘉十二年立。何雲新立，則非先有此郡，而雲此諸縣晉哀帝、安帝立，不詳。

　　綏歸令，何無此。徐有，不注置立。

　　南晉壽太守，梁州元有晉壽，文帝元嘉十二年，于劍南以僑流立。領縣五，戶一千五十七，口一千九百四十三。去州一百二十；去京都水一萬。

　　晉壽令。別見

　　興安令。別見

　　興樂令，二漢、魏無。《晉太康地記》雲：「元年更名。本曰白馬，屬汶山。」何志，漢舊縣。檢二漢益部，無白馬縣。

　　邵歡令。別見

　　白馬令。別見

　　宋興太守，文帝元嘉十年，免建平營立。領南陵、建昌二縣。何志無複南陵，有南漢、建忠。徐無建忠，有永川，何雲建忠新立。領縣三，戶四百九十六，口一千九百四十三。寄治成都。

　　南漢令，何志晉穆帝立。故屬漢中，流寓來配。

　　建昌令，何志新立。

　　永川令，徐志新立。

　　南宕渠太守，徐志本南中民，蜀立。《起居注》，本屬梁州，元嘉十六年度。《永初郡國》梁州有宕渠郡，領縣三，與此同。而無「南」字，何同。若此郡元嘉十六年度益，則何志應在益部，不詳。領縣三，戶五百四，口三千一百二十七。

　　宕渠令，二漢、《晉太康地志》屬巴郡。

　　漢興令，二漢、魏無，晉地志有，屬興古郡。

　　宣漢令，前漢無，後漢屬巴郡，《晉太康地志》無。

　　天水太守別見，《永初郡國》、何志益州無此郡。徐志與今同。領縣三，戶四百六十一。

　　宋興令，徐志不注置立。

　　上邽令。別見

　　西縣長。別見

　　東江陽太守，何志晉安帝初，流寓入蜀，今新復舊土為郡。領縣二，戶一百四十二，口七百四十。去州一千五百八十；去京都水八千九十。

　　漢安令，前漢無，後漢屬犍為，《晉太康地志》屬江陽。

　　綿水令，何志晉孝武立。

　　沈黎太守，《蜀記》雲：「漢武元鼎十一年，分蜀西部邛莋為沈黎郡，十四年罷。」案元鼎至六年，雲十一年，非也。又二漢、晉並無此郡，《永初郡國》有，何無，徐雲舊郡。領縣四，戶六十五。

　　城陽令，徐不注置立。

　　蘭令，漢舊縣，屬越巂，作「闌」，《晉太康地志》無。

　　旄牛令，前漢屬蜀郡，後漢屬蜀郡屬國都尉，《晉太康地志》屬漢嘉。

　　甯州刺史，晉武帝太始七年分益州南中之建甯、興古、雲南、永昌四郡立。太康三年省，立南夷校尉。惠帝太安二年複立，增牂牁、越巂、硃提三郡。成帝咸康四年，分牂牁、夜郎、硃提、越巂四郡為安州，尋罷並寧州。越巂複還益州。今領郡十五，縣八十一，戶一萬二百五十三。去京都一萬三千三百。

　　建甯太守，漢益州郡滇王國，劉氏更名。領縣十三，戶二千五百六十二。

　　味縣令，漢舊縣。

　　同樂令，晉武帝立。

　　談槁令，漢舊縣，屬牂牁。晉武帝立。

　　牧麻令，漢舊縣，作牧靡。

　　漏江令，漢舊縣，屬牂牁。晉武帝立。

　　同瀨長，漢舊縣。「同」作「銅」。

　　昆澤長，漢舊縣。

　　新定長，《晉太康地志》有。

　　存邑囗，《晉太康地志》有。

　　同並長，漢舊縣，前漢作同並，屬牂牁。晉武帝咸寧五年省，哀帝複立。

　　萬安長，江左立。

　　毋單長，漢舊縣，屬牂牁，《晉太康地志》屬建寧。

　　新興長，江左立。

　　晉甯太守，晉惠帝太安二年，分建寧西七縣為益州郡，晉懷帝更名。領縣七，戶六百三十七。去州七百三十；去京都水一萬三千七百。

　　建伶令，舊漢縣，屬益州郡，《晉太康地志》屬建寧。

　　連然令，漢舊縣，屬益州郡，《晉太康地志》屬建寧。

　　滇池令，漢舊縣，屬益州郡，《晉太康地志》屬建寧。

　　穀昌長，漢舊縣，屬益州郡，《晉太康地志》屬建寧。

　　秦臧長，漢舊縣，屬益州郡，《晉太康地志》屬建寧。闕

　　〔俞元長，漢舊縣，屬益州，《晉太康地志》〕

　　雙柏長，漢舊縣，屬益州郡，《晉太康地志》屬建寧。

　　牂牁太守，漢武帝元鼎六年立。領縣六，戶一千九百七十。去州一千五百；去京都水一萬二千。

　　萬壽令，晉武帝立。

　　且蘭令，漢舊縣雲故且蘭，《晉太康地志》無。

　　故毋斂令，漢舊縣。

　　晉樂令，江左立。

　　丹南長，江左立。

　　新甯長，何、徐不注置立。

　　平蠻太守，晉懷帝永嘉五年，甯州刺史王遜分牂牁、硃提、建甯立平夷郡，後避桓溫諱改。領縣二，戶二百四十五。去京都水一萬三千。

　　平蠻令，漢舊縣，屬牂牁，故名平夷。

　　鄨令，漢舊縣，屬牂牁。

　　夜郎太守，晉懷帝永嘉五年，甯州刺史王遜分牂牁、硃提、建寧立。領縣四，戶二百八十八。去州一千；去京都水一萬四千。

　　夜郎令，漢舊縣，屬牂牁。

　　廣談長，《晉太康地志》屬牂牁。

　　談樂長，江左立。

　　談柏令，漢舊縣，屬牂牁。

　　硃提太守，劉氏分犍為立。領縣五，戶一千一十。去州七百二十；去京都水一萬四千六百。

　　硃提令，前漢屬犍為，後漢屬犍為屬國都尉。

　　堂狼令，前漢屬犍為，「狼」作「琅」。後漢、《晉太康地志》屬硃提。

　　臨利長，江左立。

　　漢陽長，前漢屬犍為，後漢無，《晉太康地志》屬硃提。

　　南秦長，本名南昌，晉武帝太康元年更名。

　　南廣太守，晉懷帝分硃提立。領縣四，戶四百四十。去州水二千三百；去京都水一萬四百。

　　南廣令，漢舊縣，屬犍為，《晉太康地志》屬硃提。

　　新興令，何志不注置立。

　　晉昌令，江左立。

　　常遷長，江左立。

　　建都太守，晉成帝分建寧立。領縣六，戶一百七。去州二千；去京都水一萬五十。

　　新安令，晉成帝立。

　　經雲令，晉成帝立。

　　永豐令，晉成帝立。

　　臨江令，晉成帝立。

　　麻應長，晉成帝立。

　　遂安長，晉成帝立。

　　西平太守，晉懷帝永嘉五年，甯州刺史王遜分興古之東立。何志晉成帝立，非也。《永初郡國》、何志並有西寧縣，何雲晉成帝立，今無。領縣五，戶一百七十六。去州二千三百；去京都水一萬五千三百。

　　西平令，何志晉成帝立。

　　溫江令，何志晉成帝立。

　　都陽令，何志晉成帝立。案《晉起居注》，太康二年置興古之都唐縣，疑是。

　　晉綏長，何志晉成帝立。

　　義成長，何志晉成帝立。案此五縣應與郡俱立。

　　西河陽太守，晉成帝分河陽立。領縣三，戶三百六十九。去州二千五百；去京都水一萬五千五百。

　　芘蘇令，前漢屬益州郡，後漢、《晉太康地志》屬永昌。「芘」作「比」。

　　成昌令，晉成帝立。

　　建安長，晉成帝立。

　　東河陽太守，晉懷帝永嘉五年，甯州刺史王遜分永昌、雲南立。《永初郡國》又有西河陽，領楪榆、遂段、新豐三縣，何、徐無。遂段、新豐二縣，二漢、晉並無。領縣二，戶一百五十二。去州二千；去京都水一萬五千。

　　東河陽令，何不注置立，疑與郡俱立。

　　楪榆長，前漢屬益州郡，後漢屬永昌，《晉太康地志》屬雲南。前漢「枼」作「葉」。

　　雲南太守，《晉太康地志》雲，故屬永昌。何志劉氏分建寧、永昌立。領縣五，疑戶三百八十一。去州一千五百；去京都水一萬四千五百。

　　雲南令，前漢屬益州郡，後漢屬永昌，《晉太康地志》屬雲南。

　　雲平長，晉武帝咸寧五年立。

　　東古複長，漢屬越巂，《晉太康地志》屬雲南，並雲姑複。《永初郡國》、何並雲東古複，何不注置立。

　　西古複長，《永初郡國》有。何不注置立。

　　興甯太守，晉成帝分雲南立。領縣二，戶七百五十三。去州一千五百；去京都水一萬四千五百。

　　梇棟令，漢舊縣，屬益州，《晉太康地志》屬雲南。

　　青蛉令，漢舊縣，屬越巂，《晉太康地志》屬雲南。

　　興古太守，漢舊郡，《晉太康地志》故牂牁。何志劉氏分建寧、牂牁立，則是後漢末省也。領縣六，戶三百八十六。去州二千三百；去京都水一萬六千。

　　漏臥令，漢舊縣。屬牂牁。

　　宛暖令，漢舊，屬牂牁。本名宛溫，為桓溫改。

　　律高令，漢舊縣，屬益州郡，後省。晉武帝咸甯元年，分建甯郡修雲、俞元二縣間流民複立律高縣。修雲、俞元二縣，二漢無。

　　西安令，江左立。

　　句町令，漢舊縣，屬牂牁。

　　南興長。江左立。

　　梁水太守，晉成帝分興古立。領縣七，戶四百三十一。去州水三千；去京都水一萬六千。

　　梁水令，與郡俱立。

　　騰休長，漢舊縣，屬益州郡，《晉太康地志》屬興古，何志故屬建甯，晉武帝從興古治之，遂以屬焉。

　　西隋令，漢舊縣，屬牂牁，《晉太康地志》屬興古。並作「隨」。

　　毋棳令，漢舊縣，屬益州郡，《晉太康地志》屬興古。劉氏改曰西豐，晉武帝泰始五年，複為毋棳。

　　新豐長，何志不注置立。

　　建安長，何志不注置立。

　　鐔封長，漢舊縣，屬牂牁，《晉太康地志》屬興古。

　　廣州刺史，吳孫休永安七年，分交州立。領郡十七，縣一百三十六，戶四萬九千七百二十六，口二十萬六千六百九十四。去京都水五千二百。

　　南海太守，秦立。秦敗，尉他王此地，至漢武帝元鼎六年，開屬交州。領縣十，戶八千五百七十四，口四萬九千一百五十七。

　　番禺男相，漢舊縣。

　　熙安子相，文帝立。

　　增城令，前漢無，後漢有。

　　博羅男相，漢舊縣。二漢皆作「傅」字，《晉太康地志》作「博」。

　　酉平令，《永初郡國》有。

　　龍川令，舊縣。

　　懷化令，晉安帝立。

　　綏甯男相，文帝立。

　　高要子相，漢舊縣，屬蒼梧，文帝廢。

　　始昌令，文帝立。

　　蒼梧太守，漢武帝元鼎六年立。《永初郡國》又有高要、建陵、寧新、都羅、端溪、撫寧六縣。建陵、甯新，吳立。都羅，晉武分建陵立。晉武帝太康元年，改新甯曰寧新。端溪別見、撫寧始見《永初郡國》。高要，何志無，餘與《永初郡國》同。徐志無建陵、寧新、撫寧三縣。何、徐二志並有懷熙一縣。思安、封興、蕩康、僑寧四縣，疑是宋末度此也。今領縣十一，戶六千五百九十三，口萬一千七百五十三。去州水八百；去京都水五千五百九十。

　　廣信令，漢舊縣。

　　猛陵令，漢舊縣。

　　懷熙令，文帝立。

　　思安令，《永初郡國》有，及何志並屬晉康，徐志度此。

　　封興令，《永初郡國》有，及何志並屬晉康，徐志度此。

　　蕩康令，《永初郡國》有，及何志並屬晉康，徐志度此。

　　僑寧令，《永初郡國》有，及何志並屬晉康，徐志度此。

　　遂成令，《永初郡國》有。

　　丁留令，晉武帝太康七年，以蒼梧蠻夷賓服立，囗作「丁溜」；溜音留。

　　廣陵令，《永初郡國》有。

　　武化令，徐志以前無，疑是宋末所立。

　　晉康太守，晉穆帝永和七年分蒼梧立，治元溪。《永初郡國》治龍鄉。何志無複龍鄉縣，當是晉末立。元嘉二十年前，以龍鄉並端溪也。《永初郡國》又有封興、蕩康、思安、遼安、開平縣。何志無遼安、開平二縣，餘與《永初郡國》同。封興、蕩康、思安別見、遼安、開平，應是晉末立，元嘉二十年前省。今領縣十四，戶四千五百四十七，口一萬七千七百一十。去州水五百，去京都水五千八百。

　　端溪令，漢舊縣，何志屬蒼梧，徐志屬此。

　　晉化令，何志不注置立，疑是晉末所立。

　　都城令，何志晉初分建陵立，今無建陵縣。按《太康地志》唯有都羅、武城縣。

　　樂城令，何志無，徐志有。

　　賓江令，何志無，徐志有。

　　說城令，何志無，徐志有。

　　元溪令，《晉太康地志》屬蒼梧。

　　夫阮令，《永初郡國》有。

　　僑甯令，何志雲漢舊縣，檢二漢《地理》《郡國》，無。蒼梧又有僑寧縣。

　　安遂令，文帝立。

　　永始令，文帝立。

　　武定令，文帝立。

　　文招令，何志無，徐志有二文招，一屬綏建，一屬晉康。

　　熙甯令，何志無，徐志有。

　　新甯太守，晉穆帝永和七年，分蒼梧立。《永初郡國》有平興、永城縣，何、徐志有永城，無平興。此二縣當是晉末立。平興當是元嘉二十年以前省，永城當是大明八年以後省。何志又有熙寧縣，雲新立，當是文帝所立。徐志無，當是元嘉二十年後省也。今領縣十四，戶二千六百五十三，口一萬五百一十四。去州水六百二十；去京都水五千六百。

　　南興令，何志漢舊縣。檢二漢《地理》《郡國》、《晉太康地志》並無。《永初郡國》有。

　　臨允令，漢舊縣，屬合浦，《晉太康地志》屬蒼梧。何志，吳度蒼梧。

　　新興令，《永初郡國》有，何志不注置立。

　　博林令，《永初郡國》有，何志不注置立。

　　甘東令，《永初郡國》有，何志不注置立。

　　單牒令，《永初郡國》有，何志不注置立。

　　威平令，《永初郡國》有，何志不注置立。

　　龍潭令，文帝立。

　　平鄉令，文帝立。

　　城陽令，文帝立。

　　威化令，文帝立。

　　初興令，文帝立。

　　撫納令，徐志有。

　　歸順令，徐志有。

　　永平太守，晉穆帝升平五年，分蒼梧立。《永初郡國》有雷鄉、盧平、員鄉、逋寧、開城五縣，當是與郡俱立。何、徐志無雷鄉、員鄉，又有熙平，雲新立，疑是文帝所立。雷鄉、員鄉當是元嘉二十年以前省。盧平、逋寧、開城當是大明八年以後省。今領縣七，疑戶一千六百九，口一萬七千二百二。去州水一千二百；去京都水五千四百。

　　安沂令，《永初郡國》有，何志不注置立。

　　豐城令，吳立，屬蒼梧。《永初郡國》並安沂，當是宋初並。何志有，當是元嘉中複立。

　　蘇平令，《永初郡國》有，何志不注置立。徐曰藉平。

　　叔安令，《永初郡國》有，何志不注置立。

　　夫寧令，《永初郡國》有，何志不注置立。

　　武林令，文帝立。

　　郁林太守，秦桂林郡，屬尉他，武帝元鼎六年複，更名。《永初郡國》有安遠、程安、威定三縣別見、中胄、歸化五縣。中胄疑即桂林之中溜。歸化，二漢、《晉太康地志》無，疑是是江左所立。何志無中胄、歸化，餘三縣屬桂林，徐志同。今領縣十七，戶一千一百二十一，口五千七百二十七。去州水一千六百；去京都水七千九百。

　　布山令，漢舊縣。

　　領方令，漢舊縣，吳改曰臨浦，晉武復舊。

　　阿林令，漢舊縣。

　　郁平令，吳立曰陰平，晉武太康元年更名。

　　新邑令，吳立。

　　建初令，《永初郡國》有，何志不注置立，徐同。

　　賓平令，《永初郡國》有，何志不注置立。

　　威化令，《永初郡國》有，何志不注置立。

　　新林令，《永初郡國》有，何志不注置立。

　　龍平令，《永初郡國》有，何志不注置立。

　　安始令，吳立曰建始，晉武帝太康元年更名。

　　懷安令，何志吳改，未知先何名。《吳錄》地理無懷安縣名。《太康地志》無。《永初郡國》有。

　　晉平令，吳立曰長平，晉武帝太康元年更名。

　　綏寧令，《永初郡國》並領方，何無徐有。

　　歸代令，徐志有。

　　中胄令，徐志有。

　　建安令，《永初郡國》有，何無，徐有。

　　桂林太守，本縣名，屬郁林。吳孫皓鳳皇三年，分郁林，治武熙縣，不知何時徙。《永初郡國》有常安、夾陽二縣。夾陽，晉武帝太康元年分龍岡立。常安，《太康地志》有而王隱無。何、徐並無此二縣。今領縣七，戶五百五十八，口二千二百五。去州水一千五百七十五；去京都水六千八百。

　　中溜令，漢舊縣，屬郁林，《晉太康地志》無。

　　龍定令，晉武帝太康元年立桂林之龍岡，疑是。《永初郡國》、何、徐並雲龍定。

　　武熙令，本曰武安，應是吳立，晉武帝太康元年更名。故屬郁林。

　　陽平令，《永初郡國》、何、徐並有。何雲新置。按晉武帝太康元年，立桂林之洋平縣，疑是。

　　安遠令，晉武帝太康六年立，屬郁林。《永初郡國》猶屬郁林，何、徐屬此。

　　程安令，《永初郡國》屬郁林，何、徐屬此。疑是江左立。

　　威定令，《永初郡國》屬郁林，何、徐屬此。疑是江左立。

　　高涼太守，二漢有高涼縣，屬合浦。漢獻帝建安二十三年，吳分立，治思平縣，不知何時徙。吳又立高熙郡，太康中省並高涼，宋世又經立，尋省。《永初郡國》高涼又有石門、廣化、長度、宋康四縣。何、徐並無宋康，當是宋初所立，元嘉二十年以前省，其餘當是江左所立。領縣七，戶一千四百二十九，口八千一百二十三。去州水一千一百；去京都水六千六百。

　　思平令，《晉太康地志》有。

　　莫陽令，《晉太康地志》有，屬高興。

　　平定令，何志有，不注置立。

　　安寧令，吳立。

　　羅州令，何志新立。

　　西鞏令，何志新立。

　　禽鄉令，何志新立。

　　新會太守，晉恭帝元熙二年，分南海立。《廣州記》雲：「永初元年，分新寧立，治盆允。」未詳孰是。領縣十二，戶一千七百三十九，口萬五百九。去州三百五十。

　　宋元令，《永初郡國》無，文帝元嘉九年，割南海、新會、新寧三郡界上新民立宋安、新熙、永昌、始成、招集五縣。二十七年，改宋安為宋元。

　　新熙令。

　　永昌令。

　　始成令。

　　招集令。

　　盆允令，《永初郡國》故屬南海，何、徐同。

　　新夷令，吳立曰平夷，晉武帝太康元年更名，故屬南海。

　　封平令，《永初郡國》雲故屬新甯，何雲故屬南海，徐同。

　　封樂令，文帝元嘉十二年，以盆允、新夷二縣界歸化民立。

　　初賓令，何志新立。

　　義甯令，何志新立。

　　始康令，何志新立。

　　東官太守，何志故司鹽都尉，晉成帝立為郡。《廣州記》，晉成帝鹹和六年，分南海立。領縣六，戶一千三百三十二，口一萬五千六百九十六。去州水三百七十；去京都水五千六百七十。

　　寶安男相，《永初郡國》、何、徐並不注置立。

　　安懷令，《永初郡國》、何、徐並不注置立。

　　興甯令，江左立。

　　海豐男相，《永初郡國》、何、徐並不注置立。

　　海安男相，吳曰海甯，晉武改名。《太康地志》屬高興。

　　欣樂男相，本屬南海，宋末度。

　　義安太守，晉安帝義熙九年，分東官立。領縣五，戶一千一百一十九，口五千五百二十二。去州三千五百；去京都水八千九百。

　　海陽令，何志晉初立。《晉太康地志》無。晉地記故屬東官。

　　綏安令，何志與郡俱立。晉地記故屬東官。

　　海甯令，何志與郡俱立。晉地記故屬東官。

　　潮陽令，何志與郡俱立。晉地記故屬東官。

　　義招令，晉安帝義熙九年，以東官五營立。

　　宋康太守，本高涼西營，文帝元嘉九年立。領縣九，戶一千五百一十三，口九千一百三十一。去州水九百五十；去京都水五千九百七十。

　　廣化令，《晉太康地志》有，屬高興，《永初郡國》屬高涼。

　　單城令，何志新立。

　　逐度令，何志新立。

　　海鄰令，何志新立。

　　化隆令，何志新立。

　　開甯令，何志新立。

　　綏定令，何志新立。

　　石門長，何志故屬高涼。

　　威覃長，徐志有。

　　綏建太守，文帝元嘉十三年立。孝武孝建元年，有司奏化注、永固、綏南、宋昌、宋泰五縣，舊屬綏建，中割度臨賀，相去既遠，疑還綏建。今唯有綏南，餘並無。何、徐又有新招縣，雲本屬蒼梧，元嘉十九年改配。徐志晉康復有此縣，疑誤。今領縣七，疑戶三千七百六十四，口一萬四千四百九十一。去州闕。

　　新招令，本四會之官細鄉，元嘉十三年分為縣。

　　化蒙令，本四會古蒙鄉，元嘉十三年分為縣。

　　懷集令，本四會之銀屯鄉，元嘉十三年分為縣。

　　四會男相，漢舊縣，屬南海。

　　化穆令，何志新立。

　　綏南令，《永初郡國》、徐並無。

　　海昌太守，文帝元嘉十六年立。何有覃化縣，徐無。領縣五，戶一千七百二十四，口四千七十四。去州水六百五十；去京都水五千四百九十四。

　　甯化令，徐志新立。

　　威甯令，徐志新立。

　　永建令，徐志新立。

　　招懷令，徐志新立。

　　興定令，文帝元嘉九年立，屬新會，後度此。

　　宋熙太守，文帝元嘉十八年，以交州流寓立昌國、義懷、綏寧、新建四縣為宋熙郡，今無此四縣。二十七年，更名宋隆。孝武孝建中，複改為宋熙。領縣七，戶二千八十四，口六千四百五十。去州水三百四十五；去京都水五千二百。

　　平興令，徐志新立。

　　初甯令，徐志新立。

　　建甯令，徐志新立。

　　招興令，徐志新立。

　　崇化令，徐志新立。

　　熙穆令，徐志新立。

　　崇德令，徐志新立。

　　甯浦太守，《晉太康地志》，武帝太康七年改合浦屬國都尉立。《廣州記》，漢獻帝建安二十三年，吳分郁林立，治平山縣。《吳錄》孫休永安三年，分合浦立為合浦北部尉，領平山、興道、寧浦三縣。又雲晉分平山為始定，寧浦為澗陽，未詳孰是。《永初郡國》有安廣縣，無始定縣。何、徐並無此郡。領縣六。

　　澗陽令，晉武帝太康七年立。《永初郡國》作「簡陽」。

　　興道令，晉武帝太康元年，以合浦北部營之連道立。《吳錄》有此縣，未詳。

　　甯浦令，《晉太康地記》本名昌平，武帝太康元年更名。《吳錄》有此縣，未詳。

　　吳安令，《吳錄》無。

　　平山令，《晉太康地記》有。

　　始定令，《晉太康地記》有，《永初郡國》無。

　　晉興太守，晉元帝太興元年，分郁林立。

　　晉興。

　　熙注。

　　桂林。

　　增翊。

　　安廣。

　　廣鬱。

　　晉城。

　　郁陽。

　　樂昌郡。

　　樂昌令。

　　始昌令。

　　宋元令。

　　樂山令。

　　義立令

　　安樂令。

　　交州刺史，漢武帝元鼎六年開百越，交趾刺史治龍編。漢獻帝建安八年，改曰交州，治蒼梧廣信縣；十六年，徙治南海番禺縣。及分為廣州，治番禺。交州還治龍編。領郡八，縣五十三，戶一萬四百五十三。去京都水一萬。

　　交趾太守，漢武帝元鼎六年開。領縣十二，戶四千二百三十三。

　　龍編令，漢舊縣。

　　句漏令，漢舊縣。

　　朱涘令，漢舊縣。

　　吳興令，吳立。

　　西於令，漢舊縣。

　　定安令，漢舊縣。

　　望海令，漢光武建武十九年立。

　　海平令，吳立曰軍平，晉武改名。

　　武寧令，吳立。

　　羸力知反。婁令，漢舊縣。

　　曲昜音陽。令，漢舊縣。

　　南定令，吳立曰武安，晉武改。何志無。

　　武平太守，吳孫皓建衡三年討扶嚴夷，以其地立。領縣六。戶一千四百九十。去州水二百一十，陸下闕。

　　〔武定令，……〕

　　〔平道囗，吳立。〕

　　〔根寧……〕

　　〔封溪令，漢舊縣。〕

　　〔武興……〕

　　〔南移……〕

　　〔新昌太守，吳孫皓建衡三年，分交趾立。領縣八，戶……。去州水……〕

　　〔麊泠令，漢舊縣。〕

　　〔嘉寧令，吳立。〕

　　〔封山……〕

　　〔西道……〕

　　〔臨西……〕上闕。《吳錄》無，《晉太康地志》有。

　　吳定長，吳立。

　　新道長，江左立。

　　晉化長，江左立。

　　九真太守，漢武元鼎六年立。領縣十二，疑。戶二千三百二十八。去州水八百；去京都水一萬一百八十。

　　移風令，漢舊縣。故名居風，吳更名。

　　胥浦令，漢舊縣。

　　松原令，晉武帝分建初立。

　　高安令，何志晉武帝立。《太康地志》無。《吳錄》晉分常樂立。

　　建初令，吳立。

　　常樂令，吳立。

　　軍安長，何志晉武帝立。《太康地志》無此縣，而交趾有軍平縣。

　　武甯令，吳立，何志武帝立。《太康地志》無此縣，而交趾有。

　　都龐音龍長，漢舊縣。《吳錄》有，《晉太康地志》無。

　　寧夷長，何志晉武帝立，《太康地志》無。

　　津梧長，晉武帝分移風立。

　　九德太守，故屬九真，吳分立。何志領縣七，今領縣十一，戶八百九。去州水九百；去京都水一萬九百。

　　浦陽令，晉武帝分陽遠立。陽遠，吳立曰陽成，太康二年更名，後省。

　　九德令，何志吳立。

　　咸驩令，漢舊縣。

　　都禋長，何志晉武帝分九德立。

　　西安長，何志晉武帝立。《太康地志》無。《吳錄》亦無。

　　南陵長，何志晉武帝立。《太康地志》無，王隱有。

　　越常長，何志吳立，《太康地志》無。

　　宋泰令，宋末立。

　　宋昌令，宋末立。

　　希平令，宋末立。

　　日南太守，秦象郡，漢武元鼎六年更名，吳省，晉武帝太康三年復立。領縣七，戶四百二。去州水二千四百；去京都水一萬六百九十。

　　西卷令，漢舊縣作「捲」。

　　盧容令，漢舊縣。

　　象林令，漢舊縣。

　　壽泠令，晉武太康十年，分西卷立。

　　朱吾令，漢舊縣。

　　無勞長，晉武分北景立。

　　北景長，漢舊縣。

　　義昌郡，宋末立。

　　宋平郡，孝武世，分日南立宋平縣，後為郡。

　　越州刺史，明帝泰始七年立。

　　百梁太守，新立。

　　忄龍蘇太守，新立。

　　永寧太守，新立。

　　安昌太守，新立。

　　富昌太守，新立。

　　南流太守，新立。

　　臨漳太守，先屬廣州。

　　合浦太守，漢武帝立，孫權黃武七年，更名珠官，孫亮復舊。先屬交州。領縣七，戶九百三十八。去京都水一萬八百。

　　合浦令，漢舊縣。

　　徐聞令，故屬朱崖。晉平吳，省朱崖，屬合浦。

　　朱官長，吳立，「朱」作「珠」。

　　蕩昌長，晉武分合浦立。

　　朱盧長，吳立。

　　晉始長，晉武帝立。

　　新安長，江左立。

　　宋壽太守，先屬交州。


Chinese text: This work was published before January 1, 1923, and is in the
public domain worldwide because the author died at least 100 years ago.
