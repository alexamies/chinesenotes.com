自昔帝王受命，驅策羣力，以有天下。迨區宇既甯，疇庸論功，列爵崇報，壹時攀鱗附翼之士，奮起兜牟之中，剖符析珪，爰及苗裔，德意厚矣。唐、宋以來，稍異曩制。房、喬遠勢，首讓世封，是以英、衛子孫，齒于甿隸。而宋代勳階祇崇虛號，祖孫父子各擬名邦，初無世及之文，非復承家之舊。至明祖開基，乃曠然復古。凡熊罴之宿將，帷幄之謀臣，生著號而殁襲封，茅土之頒，殆逾百數。馴及季年，黨獄蔓延，剗削芟殊，存者不及三四。然觀鐵榜所列，訓誡之辭，則河山之誓，白馬之盟，初意固不其然。高危滿溢，亦其自取焉耳。乃若文皇差「靖難」之勞，英宗懋「奪門」之賞，迹參佐命，籍次元功，以視開國諸臣，亦喝可同年而語乎！世宗中葉，開冊府之舊藏，修繼絕之墜典，于是鄂、曹、衛、信之裔，復列徹侯，延其世緒，天下翕然歸厚。雖宋、颍、韓、泣終于剿絕，而自余推誠宣力、名載丹書者，奕葉貂蟬，保守祿位，典宿衛，領京營，鎮陪京，督漕運，寄隆方嶽，階晉公孤，家分典瑞之榮，朝無酎金之罰，較諸西京世胄，殆將過之。今考其襲替歲月見于實錄者，作功臣表，以與紀傳相表裏。或抵牾散轶，時世無可考稽，則略而不書，固史氏阙文之義云爾。


始封	子	孫	曾孫	五世	六世	七世	八世	九世	十世	十一世	十二世	十三世
魏國公 
徐達 
吳元年九月辛丑以平吳功，封信國公。洪武三年十一月丙申大封功臣，進封奉天開國推誠宣力武臣魏國公，祿五千石，世襲。十八年二月己未卒。追封中山王，諡武寧。達初封公，位次第二。李善長得罪，進位第一。	輝祖 
洪武二十一年十月丙寅襲，領中軍都督府。建文初，加太子太傅。文帝即位，削爵。永樂五年卒。	欽 
永樂五年七月辛巳襲。十九年正月壬辰削爵。二十二年十月乙巳復。是年十一月庚子卒。	顯宗 
洪熙元年三月戊寅襲。正統十三年卒。 
承宗 
正統十三年七月戊子襲，領前府。天順七年十二月庚寅卒。	俌 
成化元年襲。弘治九年守備南京。正德五年七月加太子太傅。十二年七月丙戌卒。諡莊靖。	　	鵬舉 
正德十三年十一月癸亥襲，守備南京兼中府僉書。嘉靖四年加太子太保，領中府。十七年四月壬戌守備南京。隆慶五年二月辛丑卒。	邦瑞 
隆慶六年四月丙寅襲。萬曆二年，南京中府僉書。十七年卒。	維志 
一作繼志，萬曆十七年九月丙寅襲。十九年正月己酉協守南京兼領後府。二十一年八月癸未卒。	弘基 
萬曆二十三年七月己亥襲，僉書南京軍府。三十五年協守南京，領後府。三十七年四月提督操江。天啟元年，以疾辭任，加太子太保。崇禎十四年復守南京，加太傅。卒諡莊武。	文爵 
崇禎末襲。		
鄂國公 
常遇春 
吳元年九月辛丑封。洪武二年七月己亥卒於軍。十月庚午追封奉天翊運推誠宣德靖遠功臣開平王，諡忠武。	茂 
洪武三年十一月大封功臣，第三，封鄭國公，祿三千石，世襲。二十年九月丁酉有罪，安置龍州。二十四年卒。 
昇 
洪武二十一年十月丙寅改封開國公，加太子太保。死永樂初。	繼祖 
永樂元年安置雲南。	寧	復 
弘治五年授世襲南京錦衣衞指揮使。	經	鳳	懷遠侯 
玄振嘉靖十一年四月辛卯續封懷遠侯，祿千石，世襲。十四年領南京後府。二十八年卒。	文濟 
一作文清，嘉靖二十八年十月丙午襲。嘉靖三十四年領南京前府。隆慶二年二月僉事中府。萬曆八年卒。	胤緒 
萬曆九年八月壬寅襲，累領南京軍府。崇禎三年十月加太子太師。十三年五月卒。	明良	延齡 
崇禎末襲。	
韓國公 
李善長 
吳元年九月辛丑封宣國公。洪武三年十一月丙申大封功臣，第一，封開國輔運推誠守正文臣韓國公，祿四千石，世襲。二十三年五月乙卯坐胡黨死，爵除。崇禎二年七月癸巳，裔孫世選以太祖手敕進，有「二百六十春，應期來奏」之語。大學士韓爌劾其誣，下獄論死，已，獲釋。	　	　	　	　	　	　	　	　	　	　	　	　
曹國公 
李文忠 
洪武三年大封功臣，第四，封奉天開國輔運推誠宣力武臣曹國公，祿三千石，世襲。十七年三月戊戌獲譴，卒。追封岐陽王，諡武靖。	景隆 
洪武十九年四月丁酉襲。惠帝時征燕，爲大將軍。文帝即位，九月以降附功，加祿千石。永樂二年削爵禁錮。	　	璿 
弘治五年授南京錦衣衞指揮使，世襲。	濂 
沂 
嘉靖十三年襲，僉書南京軍府。十五年卒。	臨淮侯 
性 
嘉靖十一年四月辛卯續封臨淮侯，祿千石，世襲。十三年閏二月乙巳卒，無子，叔沂襲。 
庭竹 
嘉靖十五年十二月丙申襲。十八年鎮湖廣。二十八年三月己丑提督操江，屢領南京軍府。隆慶五年二月守備南京。萬曆三年卒。	言恭 
萬曆三年十月甲午襲。四年，中府僉書，加少傅。十四年二月戊寅總督京營。二十年七月庚午加少保。二十七年卒。	宗城 
以使朝鮮逃歸，論死，不得襲。	邦鎮 
萬曆三十八年四月甲申襲。四十年十二月甲辰掌府軍前衞。天啟二年卒。	弘濟 
崇禎十二年七月甲戌以臨淮侯遣代祭，餘無考。　	　	　	　
宋國公 
馮勝 
洪武三年大封功臣，第五，封宋國公，祿三千石，世襲。二十八年二月丁卯賜死，爵除。	　	　	　	　	　	　	　	　	　	　	　	　
衞國公 
鄧愈 
洪武三年大封功臣，第六，封衞國公，祿三千石，世襲。十年十一月癸未卒，追封寧河王，諡武順。	鎮 
洪武十三年三月丙申襲，改封申國公，坐李善長親黨死。	源 
鎮弟銘子，爲鎮後。	梃	炳 
弘治五年授錦衣衞指揮使，世襲。	定遠侯 
繼坤 
嘉靖十一年四月辛卯續封定遠侯，祿千石，世襲。十五年六月領後府。三十五年卒。	祖錫 
嘉靖三十六年三月壬午襲。三十八年四月癸亥卒。	　	世棟 
隆慶六年三月戊戌襲。萬曆二年四月管紅盔將軍。四年，後府僉書。十六年卒。	紹煜 
一作遠煜。萬曆二十五年十二月辛酉襲，南京軍府僉書。天啟七年卒。	文明 
崇禎元年二月庚子襲。十七年三月，城陷，死於賊。	　	　
信國公 
湯和 
洪武三年大封功臣，第七，封開國輔運推誠宣力武臣中山侯，祿一千五百石。七年八月乙卯，加祿千石。十一年正月己卯進封信國公，祿三千石，世襲。二十八年八月戊辰卒。追封東甌王，諡襄武。	鼎 
早卒，贈信世子。	晟	文瑜	倫	靈璧侯 
紹宗 
弘治五年授南京錦衣衞指揮使，世襲。嘉靖十一年四月辛卯續封靈璧侯，祿千石，世襲。	佑賢 
嘉靖十四年七月襲，屢兼南京軍府。二十九年八月癸亥卒。	世隆 
嘉靖三十九年十月己亥襲。隆慶間，協守南京，領後府，改提督漕運，累進少保。萬曆十四年卒。諡僖敏。	之誥 
萬曆十五年二月庚辰襲，領前府。三十五年九月己亥卒。	國祚 
萬曆四十年八月壬戌襲。崇禎三年九月甲辰加太子太保。 
國祥	文瓊 
以上二世，襲年無考。崇禎中俱嘗以侯遣祭。	　	　
延安侯 
唐勝宗 
洪武三年十一月封，第八，勳祿同前。七年八月乙卯加祿千石，坐事削爵。久之還爵。二十三年坐胡黨誅，爵除。	　	　	　	　	　	　	　	　	　	　	　	　
吉安侯 
陸仲亨 
洪武三年十一月封，第九，勳祿同前。七年八月加祿千石，與唐勝宗同削爵，已同復。二十三年坐黨誅，爵除。	　	　	　	　	　	　	　	　	　	　	　	　
江夏侯 
周德興 
洪武三年十一月封，第十，勳祿同前。七年八月加祿千石。二十五年八月己未以罪誅，爵除。	　	　	　	　	　	　	　	　	　	　	　	　
淮安侯 
華雲龍 
洪武三年十一月封，第十一，勳祿同前。七年六月癸亥自北平召還，道卒。	中 
洪武九年十一月庚寅襲。坐貶死，追論胡黨，除。	　	　	　	　	　	　	　	　	　	　	　
濟寧侯 
顧時 
洪武三年十一月封，第十二，勳祿同前。七年八月加祿千石。十二年十一月甲寅卒。追封滕國公，諡襄靖。	敬 
洪武十二年襲，後除。	　	　	　	　	　	　	　	　	　	　	　
長興侯 
耿炳文 
洪武三年十一月封，第十三，勳祿同前。七年八月加祿千石。永樂二年以嫌自殺，除。	　	　	　	　	　	　	　	　	　	　	　	　
臨江侯 
陳德 
洪武三年十一月封，第十四，勳祿同前。七年八月加祿千石。十一年十一月壬辰卒。追封??國公，諡定襄。	鏞 
洪武十四年五月壬子襲。二十年六月庚子從征納哈出，卒於軍，已，坐胡黨除。	　	　	　	　	　	　	　	　	　	　	　
鞏昌侯 
郭興 
一名子興，洪武三年十一月封，第十五，勳祿同前。七年八月加祿千石。十七年十一月癸酉卒。追封陝國公，諡宣武。	振 
洪武二十二年十月辛酉襲，坐胡黨除。	　	　	　	　	　	　	　	　	　	　	　
六安侯 
王志 
洪武三年十一月封，第十六，勳號同前，祿九百石。七年八月加祿至二千五百石。十九年八月己亥卒。追封許國公，諡襄簡。	威 
洪武二十二年十月辛酉襲。二十三年坐事謫指揮使。卒，追坐胡黨除。	　	　	　	　	　	　	　	　	　	　	　
滎陽侯 
鄭遇春 
洪武三年十一月封，第十七，勳祿、加祿皆同王志。二十三年坐胡黨死，除。	　	　	　	　	　	　	　	　	　	　	　	　
平涼侯 
費聚 
洪武三年十一月封，第十八，勳號同前，祿一千五百石。七年八月加祿千石。	　	　	　	　	　	　	　	　	　	　	　	　
江陰侯 
吳良 
洪武三年十一月封，第十九，勳號同前，祿一千五百石。七年八月加祿千石。十四年十一月丁未卒。追封江國公，諡襄烈。	高 
洪武十七年五月辛酉襲。二十八年坐事謫廣西，已，召還。建文時，以被間再謫。文帝即位，召守大同。永樂十二年十月以罪免，卒，除。	　	　	　	　	　	　	　	　	　	　	　
靖海侯 
吳禎 
洪武三年十一月封，第二十，勳祿、加祿同吳良。十二年卒。追封海國公，諡襄毅。	忠 
洪武十七年五月襲。二十三年追論禎胡黨，死，除。	　	　	　	　	　	　	　	　	　	　	　
南雄侯 
趙庸 
洪武三年十一月封，第二十一，勳祿、加祿同前。二十三年坐胡黨死，除。	　	　	　	　	　	　	　	　	　	　	　	　
德慶侯 
廖永忠 
洪武三年十一月封第二十二，勳祿、加祿同前。八年三月甲申卒。	權 
洪武十三年四月庚寅襲。十七年四月癸巳卒。	　	　	　	　	　	　	　	　	　	　	　
南安侯 
俞通源 
洪武三年十一月封，第二十三，勳祿、加祿同前。二十二年三月戊戌卒。明年附黨事發，以死不問，爵除。	　	　	　	　	　	　	　	　	　	　	　	　
廣德侯 
華高 
洪武三年十一月封，第二十四，勳號同前，祿六百石。四年四月乙未卒。追封巢國公，諡武莊。無子，爵除。	　	　	　	　	　	　	　	　	　	　	　	　
營陽侯 
楊璟 
洪武三年十一月封，第二十五，勳號同前，祿一千五百石。七年加祿千石。十五年八月乙巳卒。追封芮國公，諡武信。	通 
洪武十七年十一月丁酉襲。二十年降指揮使，已，追坐璟胡黨，除。	　	　	　	　	　	　	　	　	　	　	　
蘄國公 
康茂才 
洪武三年八月己未卒於軍。追封推忠翊運宣力懷遠功臣蘄國公，諡武康。	鐸 
洪武三年十一月封蘄春侯，位次第二十六，勳祿、加祿同楊璟。十五年七月丙子卒，贈蘄國公，諡忠愍。子淵幼，優給，已，獲譴卒，爵除。	　	　	　	　	　	　	　	　	　	　	　
永嘉侯 
朱亮祖 
洪武三年十一月封，第二十七，勳祿、加祿同楊璟。十三年九月庚寅坐罪死，爵除。	　	　	　	　	　	　	　	　	　	　	　	　
潁國公 
傅友德 
洪武三年十一月封潁川侯，位次第二十八，勳祿同前。十七年四月辛卯進封潁國公，祿三千石，世襲。二十七年十一月乙丑賜死，爵除。	　	　	　	　	　	　	　	　	　	　	　	　
臨川侯 
胡美 
洪武三年十一月封豫章侯，第二十九，勳祿、加祿同楊璟。十三年四月乙丑改封臨川。十七年有罪賜死，爵除。	　	　	　	　	　	　	　	　	　	　	　	　
東平侯 
韓政 
洪武三年十一月封，第三十，勳祿、加祿同前。十一年二月癸亥卒。追封鄆國公。	勳 
洪武十九年十一月甲子襲。二十六年坐藍黨死，爵除。	　	　	　	　	　	　	　	　	　	　	　
宜春侯 
黃彬 
洪武三年十一月封，第三十一，勳祿、加祿同王志。二十三年坐胡黨死，爵除。	　	　	　	　	　	　	　	　	　	　	　	　
宣寧侯 
曹良臣 
洪武三年十一月封，第三十二，勳祿同王志。五年六月甲辰歿於陣。二十三年十月甲申追封安國公，諡忠壯。	泰 
洪武六年五月乙巳襲。七年八月加祿至二千五百石。二十六年坐藍黨死，爵除。	　	　	　	　	　	　	　	　	　	　	　
汝南侯 
梅思祖 
洪武三年十一月封，第三十三，勳祿、加祿同王志。十五年十月壬午卒。已，坐胡黨除。	　	　	　	　	　	　	　	　	　	　	　	　
河南侯 
陸聚 
洪武三年十一月封，第三十四，勳祿、加祿同前。已，坐胡黨死，除。	　	　	　	　	　	　	　	　	　	　	　	　
忠勤伯 
汪廣洋 
洪武三年十一月以文臣封，祿三百六十石。七年八月加祿至一千九百石。十二年貶死。	　	　	　	　	　	　	　	　	　	　	　	　
誠意伯 
劉基 
洪武三年十一月封開國翊運守正文臣誠意伯，祿二百四十石。八年四月丁巳卒。二十三年予世襲。正德八年十二月追贈太師，諡文成。	璉	廌 
洪武二十四年三月辛丑襲，增祿至五百石。二十五年謫戍，赦還。永樂間卒。	法	柜	曇	祿 
景泰三年授世襲五經博士。	　	瑜 
弘治十三年詔授處州衞指揮使。嘉靖十一年六月甲申續封誠意伯，祿七百石。十二年四月僉書中軍都督府。十三年領南京前府。十五年提督操江。二十年七月卒。	　	世延 
嘉靖二十八年二月癸丑襲，屢領南京軍府，後以罪廢。隆慶二年復。萬曆三十四年坐罪論死，卒。	藎臣 
萬曆三十六年五月乙卯襲。天啟元年甲申領南京右府。	孔昭 
天啟三年七月辛亥襲。六年三月僉書右府。崇禎中累進少保。十一年領南京右府提督操江兼巡江防。
永城侯 
薛顯 
洪武三年十二月戊辰封。以罪安置海南。已，召還，給祿一千五百石。二十年九月癸巳卒於軍。追封永國公，諡桓襄。無子。後追論胡黨，以死不究，除。	　	　	　	　	　	　	　	　	　	　	　	　
西平侯 
沐英 
洪武十年十月戊午封，祿二千五百石，世襲。二十五年六月丁卯卒於雲南。十月己巳追封黔寧王，諡昭靖。	春 
洪武二十五年十月乙亥襲，鎮雲南。三十一年卒。諡惠襄。 
昂 
景泰中贈定邊伯。 
黔國公 
晟 
洪武三十一年襲侯。永樂六年七月以征安南功，進封公，祿三千石，世襲，世鎮雲南。仁宗即位，加太傅，支二俸。正統四年三月丁卯卒。追封定遠王，諡忠敬。	斌 
正統五年襲。景泰元年十月卒。諡榮康。	琮 
成化元年八月己亥襲。十九年加太子太傅。弘治九年九月庚戌卒。諡武僖。無子。	誠	崑 
誠子。弘治十年十月己卯襲。正德七年加太子太傅。十四年六月卒。追贈太師，諡莊襄。	紹勛 
正德十六年二月甲午襲。嘉靖七年加太子太傅。十五年卒。贈太師，諡敏靖。	朝輔 
嘉靖十五年十二月乙亥襲，加太子太保。二十六年六月庚子卒。諡恭僖。 
朝弼 
嘉靖三十三年三月癸丑襲。隆慶四年削爵，論死。	融 
嘉靖二十六年閏九月甲辰襲。二十八年卒。 
鞏 
嘉靖二十八年十月庚辰襲。夭，叔朝弼襲。 
昌祚 
隆慶五年二月丁酉襲。萬曆十二年九月戊寅加太子太保。二十三年八月以病免，子叡襲。三十七年，叡以罪廢，復襲爵。天啟五年卒。	叡 
萬曆二十三年襲。三十七年九月丁酉死於獄。	啟元 
天啟五年三月丁卯襲。崇禎元年六月己亥卒。	天波 
崇禎元年十二月甲辰襲。七年八月甲寅加太子太保。明亡後，從永明王入緬，死於難。	
安慶侯 
仇成 
洪武十二年十一月甲午封，祿二千石，世襲指揮使。十七年四月壬午予世侯，加祿五百石。二十一年七月辛巳卒。追封皖國公，諡莊襄。	正 
洪武二十三年閏四月丙戌襲，以事除。	　	　	　	　	　	　	　	　	　	　	　
涼國公 
藍玉 
洪武十二年十一月甲午封永昌侯，祿襲同前。十七年四月壬午予世侯，加祿五百石。二十一年十二月壬戌進封公，加祿五百石。二十六年二月乙酉謀反，伏誅。	　	　	　	　	　	　	　	　	　	　	　	　
永平侯 
謝成 
洪武十二年十一月封，祿襲同仇成。二十六年坐累卒。	　	　	　	　	　	　	　	　	　	　	　	　
鳳翔侯 
張龍 
洪武十二年封，祿襲同前。後予世襲，加祿五百石。三十年卒。	　	傑 
建文時襲。永樂初除。	　	　	　	　	　	　	　	　	　	　
安陸侯 
吳復 
洪武十二年封，祿襲同前。十六年十月己亥卒。追封黔國公，諡武毅，加祿五百石，世襲。	傑 
洪武十九年四月襲。建文中謫南寧衞指揮使，爵除。	　	　	　	　	　	　	　	　	　	　	　
宣德侯 
金朝興 
洪武十二年十一月封，祿襲同前。十五年七月丙子卒。明年追封沂國公，諡武毅。十七年予世襲，加祿五百石。	鎮 
洪武十九年四月襲，以父朝興追坐胡黨，除。	　	　	　	　	　	　	　	　	　	　	　
懷遠侯 
曹興 
洪武十二年十一月封，祿襲同前。二十六年坐藍黨死，除。	　	　	　	　	　	　	　	　	　	　	　	　
靖寧侯 
葉昇 
洪武十二年十一月封，祿襲同前。二十五年八月丙子坐胡黨誅。	　	　	　	　	　	　	　	　	　	　	　	　
景川侯 
曹震 
洪武十二年十一月封，祿襲同前。二十六年坐藍黨誅。	　	　	　	　	　	　	　	　	　	　	　	　
會寧侯 
張溫 
洪武十二年十一月封，祿襲同前。二十六年坐藍黨誅。	　	　	　	　	　	　	　	　	　	　	　	　
雄武侯 
周武 
洪武十二年十一月封，祿襲同前。二十三年三月庚午卒。追封汝國公，諡勇襄。子興襲指揮同知。	　	　	　	　	　	　	　	　	　	　	　	　
定遠侯 
王弼 
洪武十二年十一月封，祿襲同前。十七年四月加祿至二千五百石。二十七年十二月乙亥卒。	　	　	　	　	　	　	　	　	　	　	　	　
崇山侯 
李新 
洪武十五年十二月己卯封，祿一千五百石。二十八年九月戊戌以罪誅。	　	　	　	　	　	　	　	　	　	　	　	　
普定侯 
陳桓 
洪武十七年四月壬午封，祿二千五百石，世襲。二十六年坐藍黨死，除。	　	　	　	　	　	　	　	　	　	　	　	　
東川侯 
胡海 
又名海洋，洪武十七年四月封，祿同前。二十四年七月丁亥卒，授其子指揮使。	　	　	　	　	　	　	　	　	　	　	　	　
武定侯 
郭英 
興弟。 
洪武十七年四月封，祿二千五百石，世襲。永樂元年二月甲子卒。追封營國公，諡威襄。	銘	玹 
永樂二十二年十一月襲。正統九年八月鎮宣府。十二年七月丙午卒。諸子以爭襲，停。	昌 
天順三年五月丁未襲。	良 
弘治十五年四月癸丑襲。十一月坐効勇營管操。正德二年六月戊子卒。	勛 
正德三年三月丙寅襲，鎮兩廣，屢兼軍府。四年八月，神機營管操。嘉靖十八年進封翊國公，加太師，前後益祿四百石。二十年九月有罪下獄，明年卒於獄。	守乾 
嘉靖二十九年三月壬辰襲，屢領軍府。三十九年四月丁酉卒。	大誠 
嘉靖四十四年三月庚戌襲。四十五年五月管紅盔將軍。萬曆四年領南京右府。四十四年六月癸亥卒。	應麒 
萬曆四十五年二月壬子襲，尋卒。 
應麟 
萬曆四十五年十一月甲戌襲。崇禎元年卒。	培民 
崇禎初襲。三年九月甲辰加太子太保。十七年三月，城陷死。	　	　	　
鶴慶侯 
張翼 
洪武十七年四月封，祿襲同前。二十六年坐藍黨誅。	　	　	　	　	　	　	　	　	　	　	　	　
航海侯 
張赫 
洪武二十年十月戊申封，祿二千石，世襲。二十三年八月甲子卒。追封恩國公，諡莊簡。子停襲。	　	　	　	　	　	　	　	　	　	　	　	　
舳艫侯 
朱壽 
洪武二十年十月封，祿襲同前。二十六年坐藍黨誅，除。	　	　	　	　	　	　	　	　	　	　	　	　
海西侯 
納哈出 
武二十年九月以元降將封。二十一年七月辛丑卒於軍。	察罕 
洪武二十一年八月襲，改封瀋陽侯。二十六年四月壬午坐藍黨誅，除。	　	　	　	　	　	　	　	　	　	　	　
東莞伯 
何真 
洪武二十年七月封，祿一千五百石，世襲。二十一年三月己卯卒。	榮 
洪武二十一年四月乙巳襲。二十六年坐藍黨誅，除。	　	　	　	　	　	　	　	　	　	　	　
全寧侯 
孫恪 
興祖子。洪武二十一年八月戊辰封，祿二千石，世襲。坐藍黨死，除。	　	　	　	　	　	　	　	　	　	　	　	　
樂浪公 
濮英 
洪武二十年閏六月庚申戰歿金山。追封金山侯，諡忠襄。二十一年七月進封公。	璵 
洪武二十一年九月丙戌封西涼侯，祿二千五百石，世襲。二十六年追坐英藍黨，謫戍，除。	　	　	　	　	　	　	　	　	　	　	　
徽先伯 
桑敬 
世傑子。洪武二十三年九月壬寅封，祿一千七百石，世襲。已，坐藍黨誅，除。	　	　	　	　	　	　	　	　	　	　	　	　
永定侯 
張銓 
洪武二十三年十月甲申封，祿一千五百石，世襲指揮使。	　	　	　	　	　	　	　	　	　	　	　	　
越巂侯 
俞淵 
洪武二十五年六月戊午封，祿二千五百石，世襲。明年五月戊辰削爵，放還里。建文初，召還，戰歿白溝河。永樂初除。	　	　	　	　	　	　	　	　	　	　	　	　
以上皆身受封，或不及封而子孫封者。其追贈封爵無世系可譜，別以五等爲次，具列於左。

公	侯	伯	子	男
越國公胡大海 
壬寅二月，金華死事。甲辰三月追封，諡武莊。	東丘郡侯花雲 
庚子閏五月，太平死事。	天水郡伯趙天麟 
癸卯，臨江死事。	盱眙縣子王清
鄱陽湖戰歿。	當塗縣男王愷 
金華死事。
泗國公耿再成 
壬寅二月，處州死事。初封高陽郡公，諡武壯。洪武十年四月改封。	高陽郡侯王鼎 
同前。	隴西郡伯牛海龍 
南昌戰歿。	羅山縣子王鳳顯 
同前。	丹陽縣男孫炎 
處州死事。
蔡國公張德勝 
龍江戰歿。癸卯十月追封，諡忠毅。	太原郡侯許瑗 
同前。	安定郡伯程國勝 
鄱陽湖戰歿。	定遠縣子姜潤
同前。	合肥縣男徐明 
南昌戰歿。
梁國公趙德勝 
南昌死事。癸卯十月追封，諡武桓。	太原郡侯王道同 
處州死事。	太原郡伯王咬住 
同前。	梁縣子石明 
同前。	五河縣男王理 
鄱陽湖戰歿。
濟陽郡公丁普郎 
鄱陽湖戰歿。	南陽郡侯葉琛 
壬寅三月死祝康宗之難。	縉雲郡伯胡深 
吳元年取閩戰歿。洪武元年四月追封。	合肥縣子王德
同前。	舒城縣男王仁 
同前。
河間郡公俞廷玉 
甲辰十一月追封。	忠節侯張子明 
癸卯六月，南昌死事。	康安郡伯孫虎 
落馬河戰歿。	懷遠縣子常德勝 
同前。	定遠縣男史德勝 
同前。
鄖國公廖永安 
乙巳十月以使吳不屈，遙封楚國公。丙午七月卒於吳。諡武閔。洪武十三年四月改封。	高陽郡侯韓成 
癸卯七月，鄱陽湖戰歿。	譙郡伯戴德 
洪武四年二月卒。追封，世襲指揮僉事。	含山縣子丁宇
同前。	萬春縣男常惟德 
同前。
東海郡公茅成 
丙午十一月伐吳戰歿。	潁上郡侯陳兆先 
同前。	　	廬江縣子汪澤
同前。	含山縣男曹信 
同前。
虢國公俞通海 
廷玉子。吳元年四月卒於平江軍。追封豫國公。洪武三年改封，諡忠烈。	下邳郡侯余昶 
同前。	　	巢縣子陳沖 
同前。	虹縣男鄭興 
同前。
濟國公丁德興 
吳元年卒於平江軍。洪武元年追封。	潁川郡侯陳弼 
同前。	　	定遠縣子王喜仙 
同前。	隋縣男羅世榮 
同前。
天水郡公嚴德 
吳元年九月討方國珍戰歿。洪武二年六月追封。	東海郡侯徐公輔 
同前。	　	汝陽縣子逯德山 
同前。	洪武實錄所載南昌死事有許圭、朱潛、張德山、夏茂成、葉思誠五人，鄱陽湖死事有張志雄、劉義、朱鼎、袁華四人，凡九人，封爵無考。
姑孰郡公陶安 
洪武元年追封。	京兆郡侯宋貴 
同前。	　	宣遠縣子裴軫
同前。	　
　	汝南郡侯昌文貴 
同前。	　	　	　
　	隴西郡侯李信 
同前。	　	　	　
　	太原郡侯王勝 
同前。	　	　	　
　	清河郡侯李志高 
同前。	　	　	　
　	隴西郡侯李繼先 
南昌戰歿。	　	　	　
　	彭城郡侯劉齊 
同前。	　	　	　
　	天水郡侯趙國旺 
同前。	　	　	　
　	永義侯桑世傑 
伐吳戰歿。癸卯十月追封。	　	　	　
　	燕山侯孫興祖 
洪武三年北征戰歿。諡忠愍。	　	　	　
　	安遠侯蔡僊 
洪武三年九月追封，諡武襄。	　	　	　
　	東勝侯汪興祖 
洪武四年四月伐蜀戰歿。十二月追封，予世券。以子幼，停襲。	　	　	　
　	廬江侯何德 
洪武十四年七月卒。追封，諡壯敏。	　	　	　
　	霍山侯王簡 
洪武十三年五月卒。追封。	　	　	　
　	臨沂侯王真 
洪武十三年七月卒。追封，諡桓義。	　	　	　
　	汝陰侯高顯 
洪武十三年九月卒。追封，諡武肅。	　	　	　
　	富春侯孫世 
洪武十四年十二月卒。追封，諡忠勇。	　	　	　
　	合浦侯陳清 
洪武十五年三月卒。追封，諡崇武。	　	　	　
　	東海侯陳文 
洪武十七年十月卒。追封，諡孝勇。	　	　	　
　	英山侯於顯 
洪武二十年十二月卒。追封，諡襄武。	　	　	　
　	昌樂侯丘廣 
洪武十一年五月卒。以文臣追封，諡景成。	　	　	　
右洪武朝。洪武中所封，有歸德侯陳理、歸義侯明昇、崇禮侯買的里八剌三人，以非功臣，故不載。


灤城侯 
李堅 
尚太祖女大名公主。建文初，從伐燕，以功封。已，戰敗被執，尋卒。	莊 
建文中襲。永樂初除。	　	　	　	　	　	　	　	　	　	　	　
歷城侯 
盛庸 
建文中以伐燕封。永樂元年除。	　	　	　	　	　	　	　	　	　	　	　	　
右建文朝。


Chinese text: This work was published before January 1, 1923, and is in the
public domain worldwide because the author died at least 100 years ago.
