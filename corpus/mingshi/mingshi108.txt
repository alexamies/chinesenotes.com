古恩澤封有三，曰外戚，曰中官，曰嬖倖。明興，追崇外氏，廟貌之隆，爵超五等，而苗裔無攷，未及授官。高后外家不奉朝請，家法之嚴有自來矣。自文皇后而外，率由儒族單門，入儷宸極。后父初秩不過指揮，侯伯保傅以漸而進。優者厚田宅，列僮奴。雖擁侈富之資，曾無憑藉之勢，制防之微意寓焉。肅宗申明功令，裁抑世封，戚畹周親不得與汗馬餘勳為齒。雖稱肺腑，事劣封君。上視漢、唐，殆相懸絕。茲考實錄所載封襲歲月，備列為表，以別於元功之次。他若宦官子弟濫列金貂，方士義兒均從班爵，騁文成之丕誕，踵養子之傾輈，亂政亟行，若循一軌，各依年次，備著於篇，亦班固表外戚，譜張釋、欒大之例也。

始封	子	孫	曾孫	五世	六世	七世	八世	九世	十世
恩親侯
李貞
尚太祖姊孝親公主。洪武元年二月庚午封。後以子文忠功，進封曹國公。	　	　	　	　	　	　	　	　	　
揚王
陳公
逸其名，太祖母淳皇后父。洪武二年追贈。	　	　	　	　	　	　	　	　	　
徐王
馬公
逸其名，高皇后父。洪武二年追贈。	　	　	　	　	　	　	　	　	　
惠義侯
劉繼祖
太祖同里人。以與淳皇帝葬地，洪武十一年九月丙申追封。	　	　	　	　	　	　	　	　	　
彭城伯
張麒
昭皇后父，永樂九年七月辛酉追封伯。仁宗即位，十一月壬申追贈侯。	
?
仁宗即位封，世襲。正統三年六月卒。	
輔	
瑾
正統三年十月乙卯襲。成化十六年四月卒。	
信
成化十七年十二月丁卯襲。	
欽
正德三年十月甲戌襲。嘉靖十七年二月壬子卒。	
勳
嘉靖十七年八月丙辰襲。	　	　	　
熊
嘉靖三十年六月壬戌襲，右府僉書。	
守忠
萬曆中襲，三十八年，後府僉書。	
嘉猷
萬曆四十年十二月辛亥襲。	
光祖
崇禎元年七月庚申襲。十二年四月，左府僉書。城陷，死於賊。
保昌伯
蔣廷珪
仁宗乳母夫。仁宗即位，十一月追封。	　	　	　	　	　	　	　	　	　
會昌伯
孫忠
恭皇后父。宣德四年三月辛亥封，世襲。景泰三年九月卒。贈侯，諡康靖。天順元年贈安國公，改諡恭憲。	
會昌侯
繼宗
天順元年正月辛卯進世侯，加太傅，掌後府。成化十五年十一月卒。贈郯國公，諡榮襄。	　	
銘
成化十六年襲。弘治十四年三月，五軍營管操。正德元年二月，奮武營管操。四年總神機營，屢掌軍府。十五年三月卒。	
杲
正德十六年二月襲。嘉靖二年九月坐耀武營管操。十二年九月充五軍營右哨坐營。十六年十月卒。諡榮僖。以革外戚封除。	　	　	　	　	　
惠安伯
張昇
麒子，?弟。正統五年封，世襲。六年正月卒。	　	
琮
正統六年七月壬子襲。成化三年八月卒。無子。瑛　襲，未幾卒。無子。	　	　	　	　	　	　	　
瓚
瑛庶兄。成化十六年三月庚寅襲。弘治六年十月卒。	
偉
弘治七年三月己亥襲。十二年鎮陝西，召還。十三年八月領左府。正德三年十二月提督團營，幷三千營管操。嘉靖十四年六月卒。贈太傅，諡康靖。	
鑭
嘉靖十七年四月丙午襲，屢典營務。二十九年正月丁丑卒。	
元善
鑭從子。嘉靖三十四年二月辛巳襲。萬曆三十七年六月己未卒。	
慶臻
萬曆三十七年十一月癸巳襲。崇禎元年七月己巳總京營。十月己亥革京營總督，聽議。十七年城陷，闔家自焚死。
安平伯
吳安
景帝母吳太后兄。景泰中封。天順元年二月除。	　	　	　	　	　	　	　	　	　
昭武伯
曹欽
內臣曹吉祥嗣子。天順元年十二月以吉祥奪門功封。五年七月謀反，伏誅。	　	　	　	　	　	　	　	　	　
慶雲侯
周能
憲宗母孝肅太后父。成化四年四月甲午追封。十七年十二月加贈寧國公，諡榮靖。	
壽
成化三年十一月乙亥封慶雲伯。四年予世襲。十七年十二月進封侯。弘治元年加祿百石。正德四年二月卒。贈宣國公，諡恭和。	
瑛
正德四年六月己卯襲，後以例除。	　	　	　	　	　	　	　
安昌伯
錢承宗
睿皇后弟鍾孫。成化十五年正月庚辰封。弘治二年四月予世襲。嘉靖四年閏十二月卒。	
維圻
嘉靖五年八月乙卯襲，後以例除。	　	　	　	　	　	　	　	　
瑞安侯
王源
純皇后弟。成化二十年十一月封伯，世襲。弘治元年加祿百石。六年追封源父鎮阜國公，進源爵侯。嘉靖三年七月丁卯卒。贈太師，諡榮靖。	
橋
嘉靖三年十一月丁丑襲伯，後以例除。	　	　	　	　	　	　	　	　
長寧伯
周彧
能子，壽弟。成化二十一年封，世襲。弘治元年加祿百石。正德三年十二月卒。	
瑭
正德四年二月襲。十四年三月卒。	
大經
正德十四年七月襲。嘉靖三十八年六月甲子卒。以例除。	　	　	　	　	　	　	　
壽寧侯
張巒
敬皇后父，弘治四年二月己未封伯，五年三月進侯，八月卒。贈昌國公，諡莊肅。	
鶴齡
弘治五年十一月襲。嘉靖元年三月加太師。二年八月庚子進昌國公。十二年十月丙子以罪除。	　	　	　	　	　	　	　	　
建昌侯
張延齡
巒子，鶴齡弟。弘治八年四月乙丑封伯。十六年九月進侯。嘉靖元年三月加太傅。十二年十月丙子下獄論死，爵除。	　	　	　	　	　	　	　	　	　
崇善伯
王清
源弟。弘治十年封。十一年三月予世襲。嘉靖十三年卒。以例除。	　	　	　	　	　	　	　	　	　
安仁伯
王濬
清弟。正德二年封。十月丁卯卒。贈侯。	
桓
正德三年襲。嘉靖中以例除。	　	　	　	　	　	　	　	　
慶陽伯
夏儒
毅皇后父。正德二年封，世襲。追贈三代。十年四月丁未卒。	
世臣
一名臣。正德十六年襲。嘉靖二年八月加太子太保。八年以例除。	　	　	　	　	　	　	　	　
永定伯
朱泰
本姓許。正德中，以義子賜姓封。十六年除。	　	　	　	　	　	　	　	　	　
泰安伯
張富
內臣張永弟。正德五年九月己未封。十六年除。	　	　	　	　	　	　	　	　	　
安定伯
張容
富弟。封除同前。	　	　	　	　	　	　	　	　	　
永壽伯
朱德
賜姓。正德五年九月癸酉封。十六年除。	　	　	　	　	　	　	　	　	　
平涼伯
馬山
內臣馬永成兄。與朱德同日封。十六年除。	　	　	　	　	　	　	　	　	　
鎮安伯
魏英
內臣魏彬弟。封除同前。	　	　	　	　	　	　	　	　	　
高平伯
谷大寬
內臣谷大用兄。封除同前。	　	　	　	　	　	　	　	　	　
永清伯
谷大亮
大寬弟。正德八年二月丙午封，十六年除。	　	　	　	　	　	　	　	　	　
鎮平伯
陸永
內臣陸誾弟。封除同前。	　	　	　	　	　	　	　	　	　
平虜伯
朱彬
本姓江，賜姓。正德十三年九月甲寅封。十六年三月下獄，伏誅。	　	　	　	　	　	　	　	　	　
安邊伯
朱泰
彬弟，與彬同日封。十六年除。	　	　	　	　	　	　	　	　	　
京山侯
崔元
尚永康公主。嘉靖元年五月己酉封，世襲。二十八年六月卒。停襲。	　	　	　	　	　	　	　	　	　
昌化伯
邵喜
世宗祖母孝惠太后弟。嘉靖元年五月己酉封。二年卒。	
蕙
嘉靖二年八月甲辰襲。六年十二月卒。無子。	
杰
蕙從弟茂子。嘉靖七年二月甲寅襲。尋以不應襲，除。	　	　	　	　	　	　	　
玉田伯
蔣輪
世宗母獻皇后弟。嘉靖元年五月己酉封，世襲。五年正月癸丑卒。	
榮
輪從子，襲。隆慶五年三月甲子卒。以例停。	　	　	　	　	　	　	　	　
泰和伯
陳萬言
肅皇后父。嘉靖二年八月庚子封。十四年卒。贈太子太保。停襲。	　	　	　	　	　	　	　	　	　
安平侯
方銳
世宗孝烈皇后父。嘉靖間封伯。二十一年進封侯。二十五年五月己丑卒。贈太保，諡榮靖。	
承裕
嘉靖二十六年襲伯。隆慶六年正月丙寅卒，停襲。	　	　	　	　	　	　	　	　
恭誠伯
陶仲文
以方術幸。嘉靖二十九年八月丙寅封。	　	　	　	　	　	　	　	　	　
慶都伯
杜繼宗
穆宗母孝恪太后弟。隆慶元年二月庚寅封。	　	　	　	　	　	　	　	　	　
德平伯
李銘
穆宗孝懿皇后父。隆慶元年二月庚寅封。	　	　	　	　	　	　	　	　	　
固安伯
陳景行
穆宗孝安皇后父，隆慶元年二月庚寅封。	　	　	　	　	　	　	　	　	　
武清侯
李偉
神宗母慈聖太后父。神宗即位，封武清伯，尋進侯。萬曆十一年卒。贈安國公。	
文全
萬曆十二年五月丁丑襲。三十六年卒。	
銘誠
萬曆三十七年襲伯。四十五年二月辛亥進侯。天啟七年八月戊戌加太子太師。崇禎十一年正月卒。	
國瑞
崇禎中襲，尋以借餉悸死。	
存善
崇禎末襲。	　	　	　	　	　
永年伯
王偉
端皇后父。萬曆五年封。	
棟
萬曆中襲。三十四年七月丁亥卒。	　	
明輔
萬曆三十五年正月辛未襲。	　	　	　	　	　	　
永寧伯
王天瑞
光宗母孝靖太后父。光宗即位封。崇禎十四年卒。	
長錫
崇禎十四年襲。	　	　	　	　	　	　	　	　
博平侯
郭維城
光宗孝元皇后父。泰昌元年九月癸丑封伯。天啟元年閏二月進封侯。	
振明
天啟元年閏二月丙戌封博平伯。	　	　	　	　	　	　	　	　
新城侯
王昇
熹宗母孝和太后弟。天啟元年閏二月封伯，尋進侯。崇禎八年卒。	
國興
崇禎九年十二月戊寅襲。死於賊。	　	　	　	　	　	　	　	　
太康侯
張國紀
熹宗后父。天啟元年封伯。崇禎十一年十一月進封侯。死於賊。	　	　	　	　	　	　	　	　	　
寧國公
魏良卿
內臣魏忠賢姪。天啟六年三月封肅寧伯，進侯。十月戊申進封公。七年八月丙申加太師。莊烈帝即位，伏誅。	　	　	　	　	　	　	　	　	　
安平伯
魏鵬翼
忠賢從孫。天啟七年七月己卯封。八月丙申加少師。莊烈帝即位，伏誅。	　	　	　	　	　	　	　	　	　
東安侯
魏良棟
良卿弟。天啟七年八月乙巳封。莊烈帝即位，伏誅。	　	　	　	　	　	　	　	　	　
新樂侯
劉效祖
莊烈帝母孝純太后弟。莊烈帝即位封。崇禎八年卒。九年，贈侯，予三代誥。十三年九月，父應元追封瀛國公。	
文炳
崇禎九年十二月甲子襲。十三年九月加少傅。十七年三月死難。	　	　	　	　	　	　	　	　
嘉定伯
周奎
莊烈后父。崇禎三年封。十七年，京城陷，被執。	　	　	　	　	　	　	　	　	　


Chinese text: This work was published before January 1, 1923, and is in the
public domain worldwide because the author died at least 100 years ago.
