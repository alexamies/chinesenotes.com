志第二十 地理五

　　○湖廣浙江

　　湖廣《禹貢》荊、揚、樑、豫四州之域。元置湖廣等處行中書省，治武昌路，又分置湖南道宣慰司治天臨路屬焉。又以襄陽等三路屬河南江北等處行中書省，又分置荊湖北道宣慰司治中興路並屬焉。太祖甲辰年二月平陳理，置湖廣等處行中書省。洪武三年十二月置武昌都衛。與行中書省同治。八年十月改都衛爲湖廣都指揮使司。九年六月改行中書省爲承宣布政使司。領府十五，直隸州二，屬州十七，縣一百有八，宣慰司二，宣撫司四，安撫司五，長官司二十一，蠻夷長官司五。爲裏三千四百八十有奇。北至均州，與河南、陝西界。南至九疑，與廣東、廣西界。東至蘄州，與江南、江西界。西至施州，與四川、貴州界。距南京一千七百一十五里，京師五千一百七十里。洪武二十六年編戶七十七萬五千八百五十一，口四百七十萬二千六百六十。弘治四年，戶五十萬四千八百七十，口三百七十八萬一千七百一十四。萬曆六年，戶五十四萬一千三百一十，口四百三十九萬八千七百八十五。

　　武昌府元武昌路，屬湖廣行省。太祖甲辰年二月爲府。領州一，縣九：

　　江夏倚。洪武三年四月建楚王府於城內黃龍山。東有黃鵠山，下爲黃鵠磯，臨大江。又南有金水，一名塗水，西流至金口入江，有金口鎮巡檢司。又北有滸黃洲、西南有鮎魚口鎮二巡檢司。

　　武昌府東。西有樊山，一名西山，產銀銅鐵及紫石英。南有神人山，其下爲白鹿磯。西有西塞山，與大冶縣界。北濱江，中有蘆洲，亦曰羅洲。又西南有樊港，一名樊溪，又名袁溪，匯縣南湖澤凡九十九，北入大江，曰樊口。又東有南湖，一名五丈湖，通大江。東有金子磯鎮、又有赤土磯鎮、西南有白湖鎮三巡檢司。南有金牛鎮、西有三江口鎮二巡檢司，後廢。

　　嘉魚府西南。西有赤壁山，與江夏縣界。北岸對烏林。西北濱大江，有陸水流入焉，曰陸口，亦曰蒲圻口。東北有簰洲鎮、西南有石頭口鎮二巡檢司。

　　蒲圻府西南。西有蒲首山。南有蒲圻河，即陸水也。又西有蒲圻湖。 西南有新店等湖，下流至嘉魚縣之石頭口，注於大江。西南有羊樓巡檢司。

　　咸寧府東南。陳友諒時徙治河北。洪武中復還故城，即今治也。西有淦水，即金水之別名。

　　崇陽府南。西有巖頭山。西南有龍泉山。東北有壺頭山，下有壺頭港，亦曰崇陽港，匯羣川西合陸水，又名雋水。

　　通城府西南。南有錫山，舊產銀錫。北有陸水，自巴陵縣流入。

　　興國州元興國路，屬湖廣行省。太祖甲辰年二月爲府。洪武九年四月降爲州，以州治永興縣省入，來屬。北有銀山，西有黃姑山，舊俱產銀。南有太平山，與九宮山接。東有大坡山，產茶。東北有大江。東有富池湖，亦曰富水，北流注於江，有富池鎮巡檢司。又東北有黃顙口鎮巡檢司。西北距府三百八十里。領縣二：

　　大冶州西北。北有鐵山，又有白雉山，出銅礦。又東有圍爐山，出鐵。又西南有銅綠山，舊產銅。大江在北。有道士洑巡檢司。

　　通山州西少南。東南有九宮山，寶石河出焉，下流合於富水。東有黃泥壠巡檢司。

　　漢陽府元屬湖廣行省。洪武九年四月降爲州，屬武昌府。十三年五月復爲府。屬湖廣佈政司，尋屬河南。二十四年六月還湖廣。領縣二。西北距布政司，隔江僅七里。

　　漢陽倚。洪武九年四月省。十三年五月復置。大別山在城東北，一名翼際山，又名魯山。漢水自漢川縣流入，舊逕山南襄河口入江。成化初，於縣西郭師口之上決，而東從山北注於大江，即今之漢口也，有漢口巡檢司。大江自巴陵縣西北接洞庭之水，流入府境，至此與漢水會。又西南有沔水，即漢水支流也，仍合漢入江。又有沌水，大江支流也，自沔陽州流入，仍入大江，謂之沌口，有沌口巡檢司。又有弇水，在大江南岸，至弇口入江。又北有灄水，亦漢水支流也，有淪水流合焉，下流注於大江。又西有太白湖，江北諸水多匯焉。西有蔡店鎮、西南有新灘鎮二巡檢司。又西南有百人磯鎮巡檢司，後遷於東江腦。

　　漢川府西少北。元屬漢陽路。洪武九年四月改屬武昌府。十三年五月還屬。南有小別山，一名甑山，又有陽臺山。西南有漢水。東有溳水，自雲夢縣來，南入漢，謂之溳口。北有劉家塥巡檢司。

　　黃州府元黃州路，屬河南江北行省。太祖甲辰年爲府，屬湖廣行省。九年屬湖廣佈政司，尋改屬河南。二十四年六月還屬湖廣。領州一，縣八。西南距布政司百八十里。

　　黃岡倚。南有故城。洪武初，徙於今治。南濱大江，西北岸有赤鼻磯，非嘉魚之赤壁。西有三江口，其上流水分三派，至此合流。中有新生洲，又有崢嶸洲。東有巴河，西有舉水，俱入於江。江濱西有陽邏鎮、北有團風鎮、又西北有中和鎮三巡檢司。又有鹿城關，有大活關。又東北有陰山關。

　　麻城府北。東有龜峯山，舉水出焉，流入黃岡縣。東南有長河，又南有縣前河流入焉，下流注於江西。有雙城鎮、鵝籠鎮，東北有虎頭關三巡檢司。又西北有木陵關，在木陵山上。東北有陰山關，在陰山上。又北有黃土關，與木陵、虎頭、白沙、大城爲五關。又西有岐亭鎮，嘉靖五年築城。

　　黃陂府西。東南濱大江，有武湖自西來，入於江，曰武口，又曰沙武口，亦曰沙洑口。又西有灄水，自漢陽流入江，曰灄口。北有大城潭鎮巡檢司。又北有白沙關，即麻城五關之一也。

　　黃安府西北。嘉靖四十二年以麻城縣之姜家畈置，析黃岡、黃陂二縣地益之。東有三角山，接蘄水、羅田、蘄州界。又有東流河，下流出團風口入江。西有西河，又有雙河，合流出灄口，入漢。又北有雙山關巡檢司。西北有金扃關，亦曰金山關，與河南羅山縣界。

　　蘄水府東少南。元屬蘄州路。洪武九年四月屬蘄州。十一年十月改屬府。西南濱大江。南有浠水，源出英山縣，流經縣境西南入江。又東有蘭溪，東南流入浠水。又北有巴水，源出縣之板石山，流入黃岡縣界。有蘭溪鎮、巴河鎮二巡檢司。

　　羅田府東北。元屬蘄州路。洪武九年四月屬蘄州。十一年十月改屬府。東南有浠水。西北有平湖水。南有官渡河，亦名縣前河，平湖水流入焉，下流合黃岡縣之巴河，入大江。東北有多雲鎮巡檢司，又有栗子關，又有上岐嶺、中岐嶺、下岐嶺等關。西北又有平湖關。

　　蘄州元蘄州路，屬河南江北行省。太祖甲辰年爲府。九年四月降爲州，以州治蘄春縣省入，來屬。正統十年，荊王府自江西建昌遷此。東北有百家冶山，產蘄竹。南濱江。東北有蘄水，出大浮山，經州北，匯爲赤東湖，西南流，接蘄水縣界，注於大江。西有茅山鎮、北有大同鎮二巡檢司。西距府二百十里。領縣二：

　　廣濟州東北。南濱江，江中有中洲。崇禎末遷治於此，尋復故。又有武山湖、馬口湖皆流通大江。南有武家穴鎮、西南有馬口鎮二巡檢司。

　　黃梅州東北。東南有礦山，舊產鐵。大江在南，江濱有太子洑。又南有縣前河，由小池口入江。西南有新開口鎮巡檢司，屢圮於江，內徙。又南有靖江觜鎮巡檢司。

　　承天府元安陸府，屬荊湖北道宣慰司。太祖乙巳年屬湖廣行省。洪武九年四月降爲州，直隸湖廣佈政司。二十四年六月改屬河南，未幾還屬。弘治四年，興王府自德安府遷此。嘉靖十年升州爲承天府。十八年建興都留守司於此。領州二，縣五。東南距布政司五百七十里。

　　鍾祥倚。洪武二十四年建郢王府，永樂十二年除。二十二年建樑王府，正統六年除。元曰長壽縣，元末廢。洪武三年復置。九年四月省入州。嘉靖十年八月復置，更名。東有兩木山，一名青泥山。北有松林山，興獻王陵寢在焉，嘉靖十年賜名純德山，置顯陵縣於此。明末，縣廢。西濱漢水。北有直河，自隨州流入，有滶水流合焉。又有豐樂水，又東有臼水，俱注於漢水。

　　京山府東。南有縣河，下流至景陵縣，入漢江。又東北有撞河，自隨州流入，至漢川縣入漢江，或謂之富水。

　　潛江府東南。元屬中興路。洪武十年八月來屬。北有漢水。西北有潛水，即漢水分流，經縣東南入於漢。又東南有深江，又南有恩江，皆漢水支分也。西南有沱水，爲江水之分流，經縣南，有重湖環繞，又東匯於漢水。

　　荊門州元治長林縣，屬荊湖北道宣慰司。洪武九年四月改爲縣，省長林縣入焉，屬荊州府。十三年五月復爲州，仍屬荊州府。嘉靖十年八月來屬。東南有章山，即內方山也。漢水逕其東，亦曰沔水。又西有權水，東南有直江，一名直河，又有陽水，一名建水，皆流入焉。南有荊門守禦千戶所。北有宜陽守禦千戶所。東南有建陽鎮、新城鎮，西北有仙居口，北有樂仙橋四巡檢司。東北距府九十里。領縣一：

　　當陽州西。元屬荊門州。洪武九年改屬荊州府。十年五月省入荊門縣。十三年五月復置，仍屬州。東南有方城，洪武初移治於此。十三年復故。南有玉泉山，玉泉水出焉。北有沮水，源出房縣，逕縣東南，合榕渡，與漳水會，下流至枝江縣，入於大江。北有漳河口巡檢司。

　　沔陽州元沔陽府，屬荊湖北道宣慰司。洪武九年四月降爲州，以州治玉沙縣省入，直隸湖廣佈政司，尋直隸河南。二十四年六月還直隸湖廣。嘉靖十年十二月來屬。東南有黃蓬山，其下爲黃蓬湖。南有大江。北有漢水。東有太白湖，州西十四湖之水悉匯焉，由漢陽縣之沌口入於大江。又南有長夏河，江水支流也，亦曰夏水。西北有襄水，漢水支流也，至州東北瀦口合流，東入於沔水。東有沙鎮、西南有茅鎮二巡檢司。西北距府三百二十五里。領縣一：

　　景陵州西北。南有沔水。西南有楊水，北注沔，謂之楊口，亦曰中夏口，又曰楊林口。又有中水，流合楊水，曰中口。東有乾鎮巡檢司。

　　德安府元屬荊湖北道宣慰司。洪武元年十月屬湖廣行省。九年四月降爲州，屬黃州府。十一月屬武昌府。十三年五月復爲府，屬湖廣佈政司。二十四年六月改屬河南，未幾還屬。領州一，縣五。東南距布政司四百里。

　　安陸倚。成化二十三年建興王府。弘治四年遷於安陸州。八年建岐王府，十四年除。正德元年，壽王府自四川保寧府遷此，嘉靖二十四年除。四十年建景王府，四十四年除。洪武初，縣省。十三年五月復置。東有章山，即豫章山。溳水在城西，俗稱府河，亦曰石潼河，又西有漳水入焉，謂之漳口。南有高核鎮巡檢司，後移於隨州之合河店。

　　雲夢府東南。西南有溳水。東有興安鎮巡檢司，後廢。

　　應城府西南。洪武九年四月屬黃州府。十年五月省入雲夢縣。十三年五月復置。西北有西河，下流入漢水。又峙山鎮巡檢司亦在西北。

　　孝感府東南。洪武九年四月屬黃州府。十年五月省入德安州。十三年五月復置。北有澴水，下流入於漢水。南有淪河，自溳河分流至漢陽，合灄水入江。北有小河溪、東南有馬溪河二巡檢司。

　　隨州洪武二年正月以州治隨縣省入。九年四月降爲縣，屬黃州府。十年五月省入應山縣。十三年五月復升爲州。西有大溪山，氵員水出焉，下流至漢川縣入漢水。又西有大洪山，漳水所出。西北有溠水，源出栲栳山，又有氵厥水流入焉。又南有浪水，源出大猿山，下流俱注於溳水。又西北有合河店、東北有出山鎮二巡檢司。東南距府百八十里。領縣一：

　　應山州東。洪武初省。十三年五月復置。西有雞頭山，澴水出焉。西南有溳水。東有白泉河，與澴水合，入孝感縣界。西北有杏遮關巡檢司，即平靖關，義陽三關之一。又西南有平裏市巡檢司。又東北有武陽關，一名武勝關，又名禮山關，亦義陽三關之一。

　　岳州府元岳州路，屬湖廣行省。太祖甲辰年爲府。洪武九年四月降爲州，直隸布政司。十四年正月復爲府。領州一，縣七。東北距布政司五百里。

　　巴陵倚。洪武九年四月省，十四年復置。西南有巴丘山。又有君山，在洞庭湖中。大江在西北。洞庭湖上納湘、澧二水，自西南來合，謂之三江口。湖之南有青草湖，又西曰赤沙湖，謂之三湖。沅、漸、元、辰、敘、酉、澧、澬、湘九水，皆匯於此，故亦名九江。東南有氵邕湖，亦名翁湖。南有鹿角巡檢司。

　　臨湘府東北。東南有龍窖山，跨臨湘、通城、當陽、蒲圻四縣界。西南有城陵磯，又有道人磯，皆濱大江，有城陵磯巡檢司。又南有土門鎮、東北有鴨欄磯二巡檢司。

　　華容府西北。東有東山，又有石門山。大江在北。又有華容河，自大江分流，南達洞庭湖。南有澧水，東流入洞庭湖。西南有赤沙湖，與洞庭湖接。南有明山古樓巡檢司。又東北有黃家穴巡檢司，後移於塔市。北有北河渡巡檢司，後廢。

　　平江府東南。元平江州，洪武三年降爲縣。北有永寧山。東北有幕阜山。東有汨水，西南流，昌水北流入焉。東北有長壽巡檢司。

　　澧州元澧州路，屬湖廣行省。太祖甲辰年爲府。九年四月降爲州，以州治澧陽縣省入，屬常德府。三十年三月來屬。元元貞末徙治新城。洪武五年復舊治。東有關山。西南有大浮山，跨石門、武陵、桃源三縣界。南有澧水，一名蘭江，亦曰繡水。其東有澹水，北有涔水，俱流入焉。東有嘉山鎮巡檢司。東距府二百七十里。領縣三：

　　安鄉州東南。西有澧水，一名長河。北有涔水。

　　石門州西。南有澧水。西北有渫水，亦名添平河，自添平所南流入焉。

　　慈利州西少南。元慈利州，洪武二年降爲縣。西南有天門山，有檳榔洞，與瑤分界。又西有崇山。又有歷山，澧水出焉，下流至華容縣入於洞庭湖。又西有漊水，源出四川巫山縣，東流合諸溪澗之水，至縣西匯於澧水，亦曰後江。西南有永定衛，洪武中置，二十三年八月徙於永順宣慰司之芋岸坪。西北有龍伏關，東南有後平關、黑崇關，謂之永定三關。所屬曰大庸守禦千戶所，本大庸衛，在衛西，洪武九年四月置，三十一年改爲所，曰茅岡長官司，在衛東北，正統中永定衛置。北有九溪衛，洪武二十三年六月置，有九淵、野牛、三江口、閘口四關。所屬曰守禦添平千戶所，在衛北，洪武二年置。曰守禦安福千戶所，在衛西北，洪武二十三年九月置。曰守禦麻寮千戶所，在衛北，洪武四年置。曰桑植安撫司，本桑植、荒溪等處宣撫司，在衛西北，太祖丙午年二月置，後廢，永樂四年十一月改置。

　　荊州府元中興路，屬荊湖北道。太祖甲辰年九月改爲荊州府，屬湖廣行省。吳元年十月置湖廣分省於此，尋罷。九年屬湖廣佈政司，尋改屬河南。二十四年還屬。領州二，縣十一。東距布政司千二百一十里。

　　江陵倚。洪武十一年正月建湘王府，建文元年四月除。永樂元年，遼王府自遼東廣寧遷於此，隆慶二年十月除。萬曆二十九年十月建惠王府。南濱江。東南有夏水，至沔陽州合於沔水，故沔水亦兼夏水之名。又有陽水，東北至景陵縣，入沔水。又東北有三海，沮、漳水匯流處。北有柞溪。又東有靈溪，亦曰零水，南入江，謂之零口。東北有龍彎市、東南有沙頭市、南有郝穴口、西南有虎渡口四巡檢司。

　　公安府東南。東北有舊城。今治崇禎元年所遷。北濱江，西北有油河流入焉，謂之油口，有油口巡檢司。東北有夏水。

　　石首府東南。元末治楚望山北，洪武中徙繡林山左，本宋時舊治也。北濱江，江中有石首山。又東有焦山，下有港，通洞庭湖。有調絃口巡檢司。

　　監利府東少南。南濱江。東南有魯洑江，亦曰夏水，自大江分流，下至沔陽州入沔。又西有涌水，南入江，謂之涌口。又東有瓦子灣、西有窯所、南有白螺磯、北有毛家口、又有分鹽所五巡檢司。

　　鬆滋府西南。西南有巴山。北濱大江。南有紅崖子巡檢司。又有西坪塞巡檢司，後廢。

　　枝江府西。洪武十年五月省入鬆滋縣。十三年五月復置。北濱大江，江中有百里洲，江水經此而分，故曰枝江。北有沮水，南入江，謂之沮口。

　　夷陵州元峽州路，屬荊湖北道宣慰司。太祖甲辰年爲府。九月降爲州，直隸湖廣行省。九年四月改州名夷陵，以州治夷陵縣省入，來屬。大江在南。西北有關曰下牢關，夾江爲險。又有西陵、明月、黃牛三峽，峽中有使君、虎頭、狼尾、鹿角等灘，皆江流至險處也。西北有赤谿，東合大江。南有南津口巡檢司。又東有金竹坪巡檢司，後廢。又西有西津關。東北有白虎關。東距府三百四十里。領縣三：

　　長陽州西南。東南有清江。西有舊關堡、西南有蹇家園、南有漁洋關三巡檢司。南有古捍關。西有梅子八關。

　　宜都州東南。西北有荊門山，下臨大江，其對岸即虎牙山也。又西有清江，東流合大江，有清江口巡檢司。又西北有古江關、東北有普通鎮二巡檢司。

　　遠安州東北。舊治亭子山下。成化四年遷於東莊坪。崇禎十三年又遷鳳凰山麓，即今治也。東北有沮水。

　　歸州元治秭歸縣，直隸湖廣行省。洪武九年四月廢州入秭歸縣，屬夷陵州。十年二月改縣名長寧。十三年五月復改縣爲歸州。舊治江北，後治白沙南浦。洪武初，徙治丹陽。四年徙長寧，在江南楚王臺下。嘉靖四十年復還江北舊治。東有馬肝、白狗、空舲等峽。大江在州北，經峽中，入夷陵界。其西有叱灘、蓮花灘、新灘，皆濱江。西北有牛口巡檢司，後遷於巴東縣利洲。東南有南邏口巡檢司，後遷於新灘。東距府五百二十里。領縣二：

　　興山州西北。洪武九年改屬夷陵州，後還屬。正統九年三月省入州。弘治三年五月復置。南有香溪，亦曰縣前河，南流入江。東北有高雞寨巡檢司。又東有桑林坪巡檢司，後廢。又北有貓兒關，達鄖、襄。

　　巴東州西。元屬歸州。洪武九年改屬夷陵州。隆慶四年還屬。北濱大江，自四川巫山縣流入，東經門扇、東奔、破石，謂之巴東三峽，下流至黃梅縣入南直宿松縣界。又南有清江，一名夷水，自四川建始縣流入，下流入於大江。又北有鹽井。西南有連天關巡檢司。南有野山關巡檢司，本治石柱，隆慶四年更名。

　　襄陽府元襄陽路，屬河南江北行省。太祖甲辰年爲府，屬湖廣行省。九年屬湖廣佈政司。二十四年六月改屬河南，未幾，還屬湖廣。領州一，縣六。東南距布政司六百八十里。

　　襄陽倚。正統元年，襄王府自長沙遷此。南有虎頭山，又有峴山。東南有鹿門山。又西有隆中山。漢水在城北，亦曰襄江。白河在城東北，與唐河合，南入漢，謂之白河口，亦曰三州口。又西北有青泥河，南有浮河，西南有檀溪，下流皆入於漢。北有樊城，有樊城關巡檢司，後移於縣東北之柳樹頭。又東北有雙溝口巡檢司。又西有油坊灘巡檢司，嘉靖十九年移於縣西北之北泰山廟鎮。

　　宜城府東南。東有漢水。西有蠻水，亦曰夷水，源出房縣，流至縣界，入漢水，其支流曰長渠。又有沶水，自漢中流入，合於蠻水，謂之沶口。又有疏水，在縣東北，自南漳縣流入，注漢，謂之疏口。

　　南漳府西南。西北有荊山。南有蠻水，又有沮水，又有漳河，流入當陽縣，合於沮水。東有方家堰、西南有金廂坪二巡檢司。又西有七里頭巡檢司，後移於保康縣之常平堡。

　　棗陽府東北。洪武十年五月省入宜城縣，後復置。東南有白水，南有濜水流合焉，西流於沔水，此縣內之白水也。又西南有滾河，流入襄陽之白河。東北有鹿頭店巡檢司。

　　谷城府西少北。東北有漢水，又有均水流入焉，謂之均口。又有築水，經縣治東南，注於漢水，曰築口。西有石花街巡檢司。

　　光化府西北。洪武十年省入谷城縣。十三年五月復置。舊治在西。隆慶末，改建於阜城衛，即今治也。東有馬窟山。北有漢水。東有白河，即氵肓水，自河南新野縣流入，有泌河流合焉。西北有左旗營巡檢司，萬曆中，徙於縣舊城。

　　均州洪武二年七月以州治武當縣省入。南有武當山，永樂中，尊爲太嶽太和山。山有二十七峯、三十六巖、二十四澗。北有漢江，一名滄浪水。東北有均水，自河南淅川縣流入。又東南有黑虎廟巡檢司。東南距府三百九十里。

　　鄖陽府成化十二年十二月置。領縣七。又置湖廣行都指揮使司於此。衛所俱無實土。東南距布政司千二百里。

　　鄖倚。元屬均州。成化十二年置鄖陽府，治此。漢水在南。東南有龍門山，龍門河出焉，下流入於漢水。西北有青桐關。東北有雷峯、椏鎮二巡檢司。

　　房府南少西。元房州，屬襄陽路。洪武十年五月以州治房陵縣省入，又降州爲縣，仍屬襄陽府。成化十二年十二月來屬。西南有景山，一名雁山，沮水出焉，流入遠安縣界。又南有粉水，亦曰彭水，又有築水，俱流入谷城縣，注漢。西南有板橋山巡檢司，後移於縣東南之博磨坪。

　　竹山府西南。元屬房州。洪武十年五月省入房縣。十三年五月復置，屬襄陽府。成化十二年十二月來屬。東有方城山。西有築山，築水出焉，流入房縣界。又有上庸山，上庸水所出，南合孔陽水，下流入漢。又南有堵水，源出陝西平利縣界，東流入漢。西北有黃茅關、吉陽關二巡檢司。

　　竹溪府西南。本竹山縣之尹店巡檢司，成化十二年十二月改置縣，而移巡檢司於縣東之縣河鎮，尋又遷巡檢司於白土關。南有竹溪河。

　　上津府西北。洪武初置，屬襄陽府。十年五月省入鄖陽。十三年五月復置，仍屬襄陽府。成化十二年十二月來屬。西有十八盤山，又有吉水，西南流入漢，俗謂之夾河。南有江口鎮巡檢司。

　　鄖西府西北。成化十二年十二月以鄖縣之南門保置。南有漢江，自陝西白河縣流入，下流至漢陽縣入於江。

　　保康府東南。弘治十年十一月以房縣之潭頭坪置。北有粉水，東南有常平堡，嘉靖十九年移南漳縣之七里頭巡檢司於此。

　　長沙府元天臨路，屬湖南道宣慰司。太祖甲辰年爲潭州府。洪武五年六月更名長沙。領州一，縣十一。東北距布政司八百八十里。

　　長沙倚。治西北。洪武三年四月建潭王府，二十三年除。永樂元年，谷王府自北直宣府遷於此，十五年除。二十二年建襄王府，正統元年遷於襄陽。天順元年三月建吉王府。縣舊治城外，洪武初，徙城中。十八年復徙北門外。萬曆二十四年徙朝宗門內。西有湘水，源出廣西興安縣，流入境，合瀟水、烝水北流，環府城，東北出至湘陰縣，達青草湖，注洞庭湖，行二千五百餘里。北有瀏陽水，西流入湘，謂之瀏口。又有麻溪，流入湘水，曰麻溪口。又西北有喬口巡檢司，喬江與澬江合流處。

　　善化倚。治東南。舊治在城外，洪武四年徙於城中。十年五月省入長沙縣。十三年五月復置，治在南門外。成化十八年仍徙城中。西南有嶽麓山，湘江繞其東麓。又有靳江，流入湘江。西有橘洲，在湘江中。南有暮雲市巡檢司。

　　湘陰府北。元湘陰州。洪武初降爲縣。北有黃陵山。西有湘水，北達青草湖，謂之湘口。湖在縣北，與洞庭連，亦曰重湖。南有哀江。又北有汨羅江，汨水自平江縣流入，分流爲羅水，會於屈潭，西流注湘，謂之汨羅口。西北有營田巡檢司。

　　湘潭府西南。元湘潭州。洪武三年三月降爲縣。東有昭山，下有昭潭。西有湘水，西南有涓水流入焉。南有下灄市巡檢司。

　　瀏陽府東。元瀏陽州。洪武二年降爲縣。北有道吾山。東北有大光山。又有大圍山，瀏水出焉，經縣南，入長沙縣界，曰瀏陽水。東南有渠城界、梅子園二巡檢司。又有翟家寨巡檢司，後廢。

　　醴陵府東南。元醴陵州。洪武二年降爲縣。南有淥水，亦曰漉水，西北注於湘水，有淥口巡檢司。

　　寧鄉府西。西有大潙山。北有澬江，源出綏寧縣，經此入沅江縣界，注洞庭。

　　益陽府西北。元益陽州。洪武初降爲縣。西南有澬江，亦曰益水。東有喬江，澬江之分流也，下流復合於澬江。

　　湘鄉府西南。元湘鄉州。太祖甲辰年降爲縣。西有龍山，漣水出焉，經縣東南，下流入於湘水。又西有湄水，南有豐溪水，俱入於漣水。西南有武障市巡檢司。又有永豐市、虞磨市二巡檢司，後廢。

　　攸府南少東。元攸州。洪武三年三月降爲縣。南有司空山。東有攸水，自江西安福縣流入，東南有洣水流合焉，下流至衡山縣，入於湘水。南有鳳嶺巡檢司，後廢。

　　安化府西。東有浮泥山，有大峯山。西北有辰山，西有澬江。又南有善溪，自武陵縣流注於澬江。

　　茶陵州元直隸湖南道。太祖甲辰年降爲縣。成化十八年十月復爲州。西有云陽山。西北有洣水，自酃縣流入。又東南有茶水，源出江西永新縣之景陽山，西流來合焉，北入攸縣之攸水。東有視渡口巡檢司。北距府四百五十里。

　　常德府元常德路，屬湖廣行省。太祖甲辰年爲府。領縣四。東北距布政司一千零五十里。

　　武陵倚。弘治四年八月建榮王府。東南有善德山。南有沅水，又有朗水流入焉，謂之郎口。又東北有漸水，即鼎水也，自九溪衛流入。

　　桃源府西。元桃源州。洪武二年降爲縣。西有壺頭山，接武陵、沅陵界。南有沅水，東有朗溪，西南有泥溪，俱流入焉。又西南有高都巡檢司。又南有白馬巡檢司，本名蘇溪，治縣東後春村，尋徙，更名，後廢。

　　龍陽府東少南。元龍陽州。洪武三年三月降爲縣。舊治在東，今治景泰元年十二月所徙。東有軍山。北有沅水，東北有鼎水流入焉，謂之鼎口，有鼎港口巡檢司。又東南有赤沙湖，一名蠡湖。又西北有小江口巡檢司。

　　沅江府東南。元屬龍陽州。洪武三年州廢，來屬。十年五月省入龍陽縣。十三年五月復置。西南有沅水。又有澬水、澧水，並流入縣境，至縣東北入洞庭湖。

　　衡州府元衡州路，屬湖南道宣慰司。太祖甲辰年爲府。領州一，縣九。東北距布政司一千三百里。

　　衡陽倚。弘治十二年，雍王府自四川保寧府遷此，正德二年除。萬曆二十九年十月建桂王府。南有回雁峯，北有岣嶁峯。衡山之峯七十二，在縣者凡七，而二峯最著。東有湘水，又有蒸水自西南流入焉，謂之蒸口。又東北有耒水，注湘，謂之耒口。又東有酃湖。又東有新城縣，元末置。洪武十年五月省爲新城市，江東巡檢司治此。西南有松柏市巡檢司。

　　衡山府東北。元屬天臨路。洪武間改屬。西有衡山，有七十二峯、十洞、十五嶽、三十八泉、二十五溪、九池、九潭、九井，而峯之最大者曰祝融、紫蓋、雲密、石廩、天柱，惟祝融爲最高。東有湘江。東南有茶陵江，即洣水也，自攸縣合攸水流入境，注於湘，曰茶陵口。東有草市、東南有雷家埠二巡檢司。

　　耒陽府東南。元耒陽州，直隸湖南道。洪武三年三月降爲縣。耒水在北。東有侯計山，肥水出焉，西南入耒水。又西南有羅渡巡檢司。

　　常寧府南。元常寧州，直隸湖南道。洪武三年三月降爲縣。西北有湘水，東有舂陵水合焉。

　　安仁府東少北。西有楊梅峯。南有小江水，自郴州流入，西北流至衡山縣，合於洣水。南有安平、北有潭湖二巡檢司。

　　靈阝府東。洣水在縣東，源出洣泉，西有云秋水流合焉。

　　桂陽州元桂陽路，治平陽縣，屬湖南道宣慰司。洪武元年爲府。九年四月降爲縣，省平陽縣入焉。十三年五月升爲州。西有大湊山。南有晉嶺山。北有潭流嶺。舊皆產銀鉛砂礦。西有藍山。西北有舂陵水，又西有巋水流合焉。北有泗州寨、南有牛橋鎮二巡檢司。西北距府三百里。領縣三：

　　臨武州南。西北有舜峯山。西有西山，武水出焉，經宜章縣合於章水。東北有兩路口巡檢司。又東有赤土巡檢，後廢。

　　藍山州西南。舊治在縣北，洪武元年徙於此，屬郴州。二年來屬。南有黃檗山。東南有華陰山。西南有九疑山，山有杞林峯，巋水出焉，亦名舜水，北流合舂陵水。又西有守禦寧溪千戶所，洪武二十九年三月置。東有毛俊鎮、北有乾溪鎮、西南有大橋鎮三巡檢司。又西有小山堡、張家陂二巡檢司，後廢。

　　嘉禾州西南。崇禎十二年以桂陽州之倉禾堡置，析臨武縣地益之。東南有巋水，自藍山縣流入，北經石門山，又東北入州界。

　　永州府元永州路，屬湖南道宣慰司。洪武元年爲府。領州一，縣七。東北距布政司千八百二十里。

　　零陵倚。北有湘水，經城西，瀟水自南來合焉，謂之湘口，有湘口關。又南有永水，源出縣西南之永山，北流入於湘水。北有黃楊堡巡檢司，本高溪市，隆慶元年徙治，更名。

　　祁陽府東北。舊治在縣西，景泰元年十二月徙於今治。北有祁山，上有黃羆鎮。西北有四望山。西有湘水。又城北有祁水，源出邵陽縣，東北流入焉。南有浯溪，下流亦入湘水。又東有歸陽市、東南有白水市、西北有水隆太平市三巡檢司。又東北有湘江市巡檢司，後移於縣東北之排山。

　　東安府西北。八十四渡山在縣東。又東南有湘水，自廣西全州流入。又有盧洪江，源出縣北九龍巖，經城東，下流入湘水。有盧洪市巡檢司。又有結陂市巡檢司，後廢。

　　道州元道州路，屬湖南宣慰司。洪武元年爲府。九年四月復降爲州，以州治營道縣省入，來屬。西有營山，營水出焉，至泥江，與江華縣之沲水合。東有瀟江，至青口，合於沲水。又西有濂溪，源出州西安定山下，東北合宜水，謂之龍灘，下流俱入湘水。北距府百五十里。領縣四：

　　寧遠州東少北。南有九疑山，介衡、永、郴、道之間。山有硃明峯，瀟水出焉。又南有舜源水，北流與江華縣沲、瀟二水合爲三江口。南有九疑、魯觀巡檢司，在九疑、魯觀二峒口。

　　江華州南。東南有故城。今治本寧遠衛右千戶所，洪武二十八年置。天順六年徙縣來同治。西有白芒嶺，即萌渚嶺，五嶺之第四嶺也。東有沲水，源出九疑山之石城、娥皇二峯，下流合於瀟水。又東南有砅水，源出九疑山之女英峯，流合沲水。又東有守禦錦田千戶所，洪武二十九年置。又有錦田巡檢司。又西南有錦岡巡檢司，又有濤墟市巡檢司，後移於寧遠縣之九疑、魯觀。

　　永明州西少南。北有永明嶺，即都龐嶺，五嶺之第三嶺也。南有遨水，自廣西富川縣流入，下流注於瀟水。東南有枇杷守禦千戶所，西南有桃川守禦千戶所，俱洪武二十九年置。又有桃川市巡檢司。又西南有白麪墟巡檢司。

　　新田州東北。崇禎十二年以寧遠縣之新田堡置。西北有舂陵山，與寧遠縣界，舂陵水出焉，下流至常寧縣，合於湘水。東南有白麪寨巡檢司。

　　寶慶府元寶慶路，屬湖南道宣慰司。洪武元年爲府。領州一，縣四。東北距布政司千二百五十里。

　　邵陽倚。南有高霞山，東有烝水。又北有澬水，邵水自東流合焉，有五十三灘，又有四十八灘，皆澬水所經。西北有龍回巡檢司。又北有巨口關。東北有白馬關。

　　新化府北。南有上梅山，其下梅山在安化縣境。東南有澬水。西南有長鄄巡檢司，尋廢。又北有蘇溪巡檢司。

　　城步府西南。本武岡州之城步巡檢司。弘治十七年改置縣，析綏寧縣地益之，而遷巡檢司於縣東北之茅坪鋪，尋又遷山口，後廢。東南有羅漢山，又有巫水，下流入於澬水。

　　武岡州元武岡路，屬湖南道宣慰司。洪武元年爲府。九年四月降爲州，以州治武岡縣省入，來屬。永樂二十二年，岷王府自雲南遷於此。北有武岡山。南有云山。又有澬水。西南有都樑水，東北流入焉。北有蓼溪隘、峽口鎮，南有石門隘，東有紫陽關四巡檢司。東有石羊關。東距府二百八十里。領縣一：

　　新寧州東南。舊治在縣東。景泰二年移於沙洲原。南有夫夷水，北流合都樑水。東南有靖位、西有新寨二巡檢司。

　　辰州府元辰州路，屬湖廣行省。太祖甲辰年爲府。領州一，縣六。東北距布政司千七百里。

　　沅陵倚。西北有大酉山、小酉山。東有壺頭山。西南有沅水，辰水自東北流入焉。又東有百曳、高涌、九磯、清浪等灘。又酉水在西北，東南入沅水。東有大刺、西北有明溪、又有會溪、東北有池蓬四巡檢司。又有高巖巡檢司，後廢。

　　盧溪府西少南。南有沅水。西有武溪，即潕溪也，下流合於沅水。又西有鎮溪軍民千戶所，洪武三十年二月置。又南有溪洞巡檢司。又西有河溪、西南有院場坪二巡檢司，後廢。

　　辰溪府西南。東南有五城山。西北有沅水。西有辰水。又東有渡口鎮、南有晉市鎮二巡檢司，後廢。

　　漵浦府東南。東有紅旗洞。西有漵水，下流入沅水。南有龍潭、東北有鎮寧二巡檢司。

　　沅州元沅州路，直隸湖廣行省。太祖甲辰年爲府。九年四月降爲州，以州治盧陽縣省入，來屬。北有明山。南有沅江，其源出四川遵義縣，下流至沅江縣，入洞庭湖。西有舞水，即無水也，流入於沅水。西有晃州巡檢司。又西南有西關渡口巡檢司，後廢。東北距府二百七十里。領縣二：

　　黔陽州東南。東南有羅公山。南有雙石崖，一名屏風崖。景泰中，築寨置戍於此，名安江雙崖城。北有沅水。又東有洪江，西有郎江，南有黔江，俱流入焉。東有安江巡檢司。又西有託口寨。東有洪江寨。

　　麻陽州北少西。東有包茅山。西有蠟爾山，與保靖司及四川、貴州界，諸苗蠻在山下者凡七十四寨。南有辰水，自貴州銅仁府流入。西有錦水，下流入於辰州。東北有巖門巡檢司。

　　郴州元郴州路，屬湖南道宣慰司。洪武元年爲府。九年四月降爲州，以州治郴陽縣省入，直隸布政司。南有黃岑山，與宜章縣界，亦曰騎田嶺，五嶺之第二嶺也，其支嶺曰摺嶺。又東北有云秋山，與靈阝縣界，雲秋水出焉。東有郴水，發源黃岑山，流合桂陽縣之耒水，下流入於湘水。又西南有桂水，下流合於耒水。西南有石陂巡檢司。領縣五。北距布政司千八百八十里。

　　永興州北少西。東南有土富山，舊有銀井。西有高亭山。東有郴水，又有白豹水，自西南流入焉，謂之森口。西有高亭、北有安福二巡檢司。

　　宜章州南。西南有莽山。東有漏天山。北有章水，支流曰小章水，源俱出黃岑山，有武水自西來合焉，下流入江西崇義縣界。東有赤石、南有白沙二巡檢司。

　　興寧州東北。南有耒水，東南有資興水流合焉。東有州門巡檢司。東南有滁口巡檢司，後移於西南之黃家摐。

　　桂陽州西南。南有耒山，耒水所出，西北會於郴水。又東有孤山水，流入江西崇義縣，達於贛水。東有守禦廣安千戶所，洪武二十九年三月置，後廢。宣德八年六月復置。東有益將、西有鎮安、南有長樂山口、北有濠村四巡檢司。

　　桂東州東。西北有小桂山，桂水所出，南有漚江來合焉。又南有高分嶺巡檢司。

　　靖州元靖州路，直隸湖廣行省。太祖乙巳年七月爲靖州軍民安撫司。元年降爲州。三年升爲府。九年四月復降爲州，以州治永平縣省入，直隸布政司。南有侍郎山，與廣西融縣分界。東有渠水，下流合會同縣之郎江而入沅水。西有零溪巡檢司。領縣四。東北距布政司千八百五十里。

　　會同州東北。西有沅水，又西南有郎水，自貴州黎平府流入，又東有雄溪，一名洪江，下流俱入於沅水。南有若水巡檢司。

　　通道州南。洪武十年五月省入州。十三年五月復置。北有福湖山。西有渠水，西北有播揚河，自貴州黎平府流合焉。有播揚巡檢司。又西南有收溪寨巡檢司。

　　綏寧州東。元屬武岡路。洪武元年屬武岡府。三年來屬。東有雙溪，即城步縣巫水之下流也。東北有青坡巡檢司，後移於武陽。西南有臨口巡檢司。

　　天柱州西北。本天柱守禦千戶所，洪武二十五年五月置。萬曆二十五年改爲縣，析綏寧、會同二縣地益之。崇禎十年東遷龍塘，名龍塘縣。後東遷雷寨縣。後還舊治，復故名。東有沅水。西北有屯鎮汶溪後千戶所，洪武二十三年置。東有鎮遠巡檢司，後移上新市，又有江東巡檢司。

　　施州衛軍民指揮使司元施州，屬四川行省夔州路。洪武初省。十四年五月復置，屬夔州府。六月兼置施州衛軍民指揮使司，屬四川都司。十二月屬湖廣都司。後州廢，存衛。北有都亭山。東有連珠山，五峯關在山下。又東南有東門山。東北有清江，自四川黔江縣流入，一名夷水，亦曰黔江，衛境諸水皆入焉，下流至宜都縣入於大江。領所一，宣撫司四，安撫司九，長官司十三，蠻夷官司五。東北距布政司千七百里。

　　大田軍民千戶所洪武二十三年閏四月以散毛宣撫司之大水田置。東有小關山。西南有萬頃湖，與酉陽界。又南有深溪關。北有硝場，產硝。東北距衛二百二十里。

　　施南宣撫司元施南道宣慰司。洪武四年十二月因之，後廢。十六年十一月復置，屬施州衛。二十七年後復廢。永樂二年五月改置長官司，屬大田軍民千戶所。四年三月升宣撫司，仍屬衛。東有舊治。後遷夾壁龍孔，即今治也。西有前江，發源七藥山，西南流與後江合，入四川彭水縣界。北距衛一百里。領安撫司五：

　　東鄉五路安撫司元東鄉五路軍民府。洪武四年十二月改置長官司，後升安撫司。領長官司三，蠻夷官司二。

　　搖把峒長官司元又把峒安撫司，後廢。宣德三年五月改置。

　　○上愛茶峒長官司

　　下愛茶峒長官司二長官司俱元容美洞地。至大二年置懷德府，屬四川南道宣慰司。至順二年正月升宣撫司。至正中，升軍民宣慰司。太祖甲辰年六月改軍民宣撫司，後廢。宣德三年五月改置。

　　鎮遠蠻夷官司宣德三年五月置。

　　隆奉蠻夷官司元隆奉宣撫司。洪武四年十二月改長官司，後廢。宣德三年五月改置官司。

　　忠路安撫司明玉珍忠路宣撫司。洪武四年改安撫司，二十三年廢。永樂五年復置，領長官司一。

　　劍南長官司宣德三年五月置。

　　忠孝安撫司元置。洪武四年十二月改置長官司，尋復故。二十三年廢。永樂五年復置。

　　金峒安撫司元置。洪武四年十二月改長官司。永樂五年復故。宣德三年五月領蠻夷官司一。隆慶五年正月降爲峒長。

　　西坪蠻夷官司宣德三年五月置。

　　中峒安撫司嘉靖初置。

　　散毛宣撫司元至元三十年四月置散毛洞蠻夷官。三十一年五月升爲府，屬四川行省。至正六年七月改散毛誓厓等處軍民宣慰司。明玉珍改散毛宣慰使司都元帥。洪武七年五月改散毛沿邊宣慰司，屬四川重慶衛。二十三年廢。永樂二年五月置散毛長官司，屬大田軍民千戶所。四年三月升宣撫司，屬施州衛。南有白水河，一名酉溪，自忠建宣撫司流入，又東南入永順司界。東北距衛二百五十里。領安撫司二：

　　龍潭安撫司元龍潭宣撫司。明玉珍改長官司。洪武八年十二月改龍潭安撫司，屬四川重慶衛。二十三年廢。永樂四年三月復置，來屬。南有清江。

　　大旺安撫司明玉珍大旺宣撫司。洪武八年十二月因之，屬四川。永樂五年改置，領蠻夷官司二。

　　東流蠻夷官司洪武八年十二月置東流安撫司，屬四川，後廢。宣德三年五月改置，來屬。

　　臈壁峒蠻夷官司宣德三年五月置。

　　忠建宣撫司元忠建軍民都元帥府。明玉珍因之。洪武五年正月改長官司。六年升宣撫司。二十七年四月改安撫司，尋廢。永樂四年復置宣撫司，屬施州衛。南有白水河，源出將軍山，西南流，車東河自容美司來合焉。北距衛二百五十里。領安撫司二：

　　忠峒安撫司元湖南鎮邊宣慰司。明玉珍改沿邊溪洞宣撫司。洪武五年正月改沿邊溪洞長官司，後廢。永樂四年改置。西南有酉溪。

　　高羅安撫司元高羅宣撫司。明玉珍改安撫司。洪武六年廢。永樂四年三月復置。領長官司一。

　　思南長官司成化後置。

　　容美宣撫司元容美等處宣撫司，屬四川行省。太祖丙午年二月因之。吳元年正月改黃沙、靖安、麻寮等處軍民宣撫司。洪武五年二月改置長官司。七年十一月升宣慰司，後廢。永樂四年復置宣撫司，屬施州衛。西南有山河，即漊水之上源，東入九溪衛界。西北距衛二百十里。領長官司五：

　　盤順長官司元元統二年正月置盤順府。至正十五年四月升軍民安撫司。洪武五年三月改爲長官司。

　　椒山瑪瑙長官司、五峯石寶長官司、石樑下峒長官司、水盡源通塔平長官司四長官司，俱洪武七年十一月置，十四年廢。永樂五年復置。

　　木冊長官司元木冊安撫司。明玉珍改長官司。洪武四年廢。永樂四年三月復置，屬高羅安撫司。宣德九年六月直隸施州衛。

　　鎮南長官司元宣化鎮南五路軍民府，尋改湖南鎮邊毛嶺峒宣慰司。明玉珍改鎮南宣撫司。太祖丙午年二月因之，尋廢。洪武八年二月復置，屬施州衛。二十三年復廢。永樂五年改置，直隸施州衛。有酉溪。

　　唐崖長官司元唐崖軍民千戶所。明玉珍改安撫司。洪武七年四月改長官司，後廢。永樂四年三月復置，直隸施州衛。南有黔水，即清江之上源。

　　永順軍民宣慰使司元至元中，置永順路，後改永順保靖南渭安撫司。至大三年四月改永順等處軍民安撫司。至正十一年四月升宣撫司，屬四川行省。洪武二年爲州。十二月置永順軍民安撫司。六年十二月升軍民宣慰使司，屬湖廣行省，尋改屬都司。西南有水溪，即酉水也，下流入沅陵縣界。領州三，長官司六。東北距布政司二千里。

　　南渭州司西。元屬新添葛蠻安撫司，後廢。洪武二年復置，改屬。

　　施溶州司東南。元會溪施溶等處長官司，屬思州軍民安撫司，後廢。洪武二年改置，來屬。

　　上溪州司西。洪武二年置

　　臈惹洞長官司、麥著黃洞長官司、驢遲洞長官司、施溶溪長官司四長官司，元俱屬思州軍民安撫司。洪武三年改屬。

　　白崖洞長官司元屬新添葛蠻安撫司。洪武三年改屬。

　　田家洞長官司洪武三年置。

　　保靖州軍民宣慰使司元保靖州，屬新添葛蠻安撫司。太祖丙午年二月置保靖州軍民安撫司。洪武元年九月改宣慰司。六年十二月升軍民宣慰使司，直隸湖廣行省，尋改屬都司。北有北河，自酉陽司流入，東入永順司界。又有峒河，下流與盧溪縣之武溪合。領長官司二。東北距布政司千九百七十里。

　　五寨長官司司南。元置，洪武七年六月因之。

　　筸子坪長官司司南。太祖甲辰年六月置竿子坪洞元帥府，後廢。永樂三年七月改置。

　　浙江《禹貢》揚州之域。元置江浙等處行中書省，治杭州路。又分置浙東道宣慰使司，治慶元路。屬焉。太祖戊戌年十二月置中書分省。治甯越府。癸卯年二月移治嚴州府。丙午年十二月罷分省，置浙江等處行中書省。治杭州府。洪武三年十二月置杭州都衛。與行中書省同治。八年十月改都衛爲浙江都指揮使司。九年六月改行中書省爲承宣布政使司。領府十一，屬州一，縣七十五。爲裏一萬零八百九十九。西至開化，與江南界。南至平陽，與福建界。北至太湖，與江南界。東至海。距南京九百里，京師三千二百里。洪武二十六年編戶二百一十三萬八千二百二十五，口一千四十八萬七千五百六十七。弘治四年，戶一百五十萬三千一百二十四，口五百三十萬五千八百四十三。萬曆六年，戶一百五十四萬二千四百八，口五百一十五萬三千五。

　　杭州府元杭州路，屬江浙行省。太祖丙午年十一月爲府。領縣九：

　　錢塘倚。洪武三年四月建吳王府。十一年正月改封周王，遷河南開封府。南有鳳凰山，有秦望山。西南有靈隱山。南有錢塘江，亦曰浙江，有三源：曰新安江，出南直歙縣；曰信安江，出開化縣；曰東陽江，出東陽縣。匯而東爲錢塘江，至會稽縣三江海口入海。西有西湖，源出武林泉。又北有運河，至秀水縣北，而接南直運河。又有安溪，即苕溪也，自餘杭縣流入，下流至烏程縣東北，注於太湖。

　　仁和倚。東北有皋亭山，有臨平山，下有臨平湖，後塞。北有北新關，成化中設戶部分司於此。又有塘棲鎮。

　　海寧府東少北。元海寧州。洪武二年降爲縣。南濱海，有捍海塘。西南有赭山，與蕭山縣龕山相對，浙江經其中，東接大海，謂之海門。東南有石墩鎮巡檢司，本置縣東北硤石鎮，後遷於此，更名。西南有赭山鎮巡檢司，本置縣西陳橋北，尋遷赭山，更名，又遷文堂山上，仍故名。又西北有長安鎮。

　　富陽府西。東有觀山。西南有湖洑山。東南臨富春江，即錢塘江也。西南有東梓巡檢司，後廢。

　　餘杭府西北。西南有大滌山。西北有徑山。南有苕溪，源出於潛縣天目山。東北有石瀨巡檢司，後廢。

　　臨安府西。舊治在縣西西墅鎮。洪武初徙於今所，本吳越衣錦軍也。西有天目山，亦曰東天目，其在於潛境者爲西天目。西北有南溪，即東苕溪也，源出天目山，經縣南，亦曰新溪。

　　於潛府西。北有天目山，浮溪出焉。縣南爲紫溪，下流至桐盧縣入浙江。

　　新城府西南。西有葛溪，又東北有松溪合焉，至峴口入於浙江。

　　昌化府西。東南有柳相山。南有銅坑山。西北有千頃山。西有昱嶺，上有關。又西北有黃花嶺，上亦有關。東南有柳溪，東流合於於潛之紫溪。又有雙溪，自縣治南流入柳溪。西有手甗嶺巡檢司，遷縣西南株柳村，又遷縣西湛村，又遷楊家塘，仍故名。

　　嚴州府元建德路，屬江浙行省。太祖戊戌年三月爲建安府，尋曰建德府。壬寅年二月改曰嚴州府。領縣六。東北距布政司二百七十里。

　　建德倚。北有烏龍山。西有銅官山。又新安江自淳安縣流入，經城南，東陽江自西南來合焉。又東北有胥溪，來入江，謂之胥口，亦曰建德江。東有管界巡檢司。

　　桐廬府東北。西有富春山，一名嚴陵山。桐江在南，即浙江也，亦曰睦江。自建德縣流入，經富春山之釣臺下，曰七里瀨，又東經桐君山下，曰桐江。有桐溪自縣東北流入焉，謂之桐江口，其上源即分水縣之天目溪也。有桐江巡檢司，後遷桐君山，又遷窄溪埠。

　　淳安府西。南有云濛山。西有都督山，又有威平洞，亦曰青溪洞，又名幫源洞。南有新安江，自南直歙縣流入，亦曰青溪。西有街口、又有永平、南有港口三巡檢司，後廢。東有錦溪關，嘉靖中置。

　　遂安府西少南。西有武強溪，有雙溪流合焉，曰三渡口，經城南，東北注於淳安之青溪。南有鳳林巡檢司，後廢。

　　壽昌府西南。東南有巖峒山。西有壽昌溪，東北流至建德縣，入新安江。南有常樂溪，東南流至蘭溪縣，入東陽江。西有社田、西南有上梅二巡檢司。

　　分水府東北。東有天目溪，上源即於潛縣之紫溪及昌化縣柳溪也，下流爲桐廬縣之桐溪。又東南有前溪，自淳安縣流入，東流於天目溪。東有吳村巡檢司，後廢。

　　嘉興府元嘉興路，屬江浙行省。太祖丙午年十一月爲府，直隸京師。十四年十一月改隸浙江。領縣七。西南距布政司百七十五里。

　　嘉興倚。南有南湖，亦曰鴛鴦湖，流合運河。又有長水塘，西南接海寧，東北接海鹽縣界。又東有雙溪，東出爲華亭塘，南直松江府之漕舟，由此入運河。

　　秀水倚。宣德五年三月析嘉興縣地置。西有運河，北經聞家湖，達南直吳江縣之運河。東北有杉青閘、又有王江涇二巡檢司。

　　嘉善府東。本嘉興縣魏塘鎮巡檢司，宣德五年三月改爲縣。南有華亭塘河，東有魏塘河，東北有清風涇，皆流合焉。西北有分湖，與南直吳江縣分界。又北有章練塘水，亦流合華亭塘河，達華亭縣之泖湖。東北有風涇、西北有陶莊二巡檢司，廢。

　　崇德府西南。元崇德州。洪武二年降爲縣。西北有運河，自德清縣流入。東南有語溪，一名語兒中涇，又名沙渚塘。又東北有石門塘水，東南接運河，北達歸安之烏鎮。

　　桐鄉府西少南。宣德五年三月以崇德縣之鳳鳴鄉置。北有運河，與崇德縣接界。又有爛溪，北達吳江縣之鶯脰湖，西達湖州府潯溪。北有皁林鎮巡檢司。

　　平湖府東。宣德五年三月以海鹽縣之當塗鎮置。東南有故邑山。南有雅山，俗曰瓦山。又當湖在縣治東，下流出海鹽澉浦口入海。其西爲市西河，自嘉興縣流入，入於當湖。其分流南出者，則由縣東南乍浦入海；北出者，則由縣東北蘆瀝浦入海。浦傍有蘆瀝鹽場。又北有東泖，即華亭三泖之上流。東有白沙灣巡檢司，治廣陳墅，後遷縣東南獨山。又東南有乍浦鎮巡檢司，後遷樑莊，仍故名。

　　海鹽府東南。元海鹽州。洪武二年降爲縣。南有秦駐山，又有長牆山。西南有鳳凰山。東北有湯山，又有獨山，舊置鹽場於此。東臨海，有防海塘，洪武初，以石爲之，南北計四千八百丈。又有東、西、南三海口，而西海口在縣東北，尤衝要。東北有呂港，港口有鹽場。西南有鮑郎市，有鹽課司。東北有守禦乍浦千戶所，東南有澉浦守禦千戶所，俱洪武十九年十月置。城東有海口巡檢司，後徙砂腰村，南有澉浦巡檢司，後遷秦駐山，俱仍故名。

　　湖州府元湖州路，屬江浙行省。太祖丙午年十一月爲府，直隸京師。十四年十一月改隸浙江。領州一，縣六。南距布政司百九十里。

　　烏程倚。北有卞山，亦曰弁山。西南有石城山。南有峴山，本名顯山。西南有銅山，一名銅峴山。北有太湖，接南直蘇、常二府界。東北有大錢湖、小梅湖二口，府境羣水皆於此入太湖。又西有苕溪，源自孝豐天目之陰，流經毘山下，出大錢湖口。又南有餘不溪，即杭州境內之苕溪，自德清縣流經府南，匯爲玉湖，復東北出而匯於苕水，亦曰霅溪。東有後潘村巡檢司，後遷南潯鎮，仍故名。東北有大錢湖口巡檢司。

　　歸安倚。南有金蓋山，亦名何山。又有衡山。東有升山，亦曰烏山，一名歐餘山。又運河在城東，源自苕溪、餘不溪二水，分流爲運河，東北經南潯鎮，入吳江縣界，合嘉興之運河。又南有荻塘，亦曰荻港，東北接運河。其枝流東南出烏鎮，合桐鄉之爛溪。又東有潯溪，即餘不溪支流也，流經南潯。東南有璉市巡檢司。又西南有上沃埠巡檢司，後廢。

　　長興府西北。元長興州。太祖丁酉年三月改名長官州，壬寅年復曰長興。洪武二年降爲縣。西北有顧渚山，產茶，一名西顧山，一名吳望山。東北有太湖，與南直宜興縣分中流爲界。西有箬溪，下流入太湖。西南有荊溪，東南入於苕溪。東北有皋塘、西南有四安二巡檢司。又西有合溪、南有和平二巡檢司，廢。

　　德清府南少東。東北有敢三山。東南有運河，有餘不溪，亦曰霅溪，即苕溪別名。東北有新市鎮巡檢司。又東有下塘巡檢司，後遷五柳港口。又東有荷葉浦巡檢司，廢。

　　武康府西南。東有封山，一名防風山。又有禺山。西南有覆舟山。南有前溪，東北有後溪流入焉，下流入德清餘不溪。

　　安吉州元安吉縣。正德元年十一月升爲州。西南有故城。洪武徙於今治。東南有白陽山，舊產錫。西有苕溪。又有龍溪，即苕溪支流。東南有獨鬆關巡檢司，又有遞鋪巡檢司，廢。東北距府二十里。領縣一：

　　孝豐州西南。成化二十三年析安吉縣地置，屬府。正德二年改屬州。南有天目山，有天目山巡檢司。又西南爲金石山，即天目最高處。又南有苕溪，出天目山，此爲苕溪之別源。又西有鬆坑巡檢司。

　　紹興府元紹興路，屬浙東道宣慰司。太祖丙午年十二月爲府。領縣八。西北距布政司百三十八里。

　　山陰倚。南有會稽山，其支山爲雲門山，又有法華山。西南爲蘭亭山。西北有塗山。北濱海，有三江口。三江者，一曰浙江；一曰錢清江，即浦陽江下流，其上源自浦江縣流入，至縣西錢清鎮，曰錢清江；一曰曹娥江，即剡溪下流，其上源自嵊縣流入，東折而北，經府東曹娥廟，爲曹娥江，又西折而北，會錢清江、浙江而入海。又西有運河，自蕭山縣流入，又東南逕會稽縣，又東入上虞縣界。又南有鑑湖，長十四五里，俗曰白塔洋，有若耶溪合焉。又北有白水湖，旁通運河。北有三江守禦千戶所，在浮山之陽，洪武二十年二月置。又有三江巡檢司，在浮山桃鬆莊。又西北有白洋巡檢司。

　　會稽倚。東南爲會稽山，其東接宛委、秦望、天柱諸山。又東有銀山、錫山，舊產銀砂及錫。東南有若耶山。東有曹娥江。東南有平水溪，南合剡溪。東北有瀝海守禦千戶所，洪武二十年二月置。又有黃家堰巡檢司，尋遷瀝海所西，後遷上虞縣界纂風鎮，仍故名。

　　蕭山府西北。西南有虎爪山，東南有龕山，俱下臨浙江。龕山傍有小山曰鱉子山，浙江自縣西東北流，出其中，東接大海，亦曰海門。東南有峽山，錢清江經其中，復北折而東，入山陰縣界。城西有運河，東接錢清江。又有湘湖。西南有漁浦巡檢司。又西有西興，亦曰西陵，往錢塘者由此渡江。

　　諸暨府西南。元諸暨州。大祖己亥年正月改諸全州。丙午年十二月降爲諸暨縣。西南有新城，在五指山下，太祖癸卯年，李文忠所築。西有長山，又有五泄山。南有句乘山。又有浣江，即浦陽江，亦曰青弋江。又西南有長清關、西有陽塘關二巡檢司，廢。

　　餘姚府東北。元餘姚州。洪武初，降爲縣。南有新城，與縣城隔江對峙，姚江經其中。南有四明山，北瀕海。姚江源自縣西南太平山，一名舜江，西北流至上虞縣，乃東北出，經縣南。又東爲慈溪之前江。東北有燭溪湖，引流爲東橫河。西有牟山湖，引流爲西橫河，俱注於姚江。又西北有臨山衛，洪武二十年二月置。東北有三山守禦千戶所，一名滸山，亦洪武二十年二月置。又東北有三山巡檢司，治金家山上，尋遷破山。北有眉山巡檢司，治眉山寨，尋遷縣西北湖海頭。又有廟山巡檢司，治廟山寨，尋遷上虞縣界中源堰，仍故名。

　　上虞府東。西北有夏蓋山，北枕海，南臨夏蓋湖。西南有東山。東有覆卮山，接嵊縣界。又東有通明江，即姚江上流。又有運河，在縣治前。又西北有白馬湖，北接夏蓋湖，其相連者有上妃湖，亦曰上陂湖，引流爲五夫湖，東北達於餘姚之西橫河。又西有樑湖巡檢司，本治樑湖，尋遷百官市，仍故名。

　　嵊府東南。東有丹池山。東北有嵊山。北有雩山，又有清風嶺。西有太白山。南有剡溪，源出天台諸山，下流爲曹娥江。西有長樂鎮、西北有管解寨二巡檢司，廢。

　　新昌府東南。東有沃州山。東南有天姥山。又東有東溪，源出天台山，西北流入嵊縣界。南有彩霞鎮、又有豐樂、又有善政三巡檢司，後廢。

　　寧波府元慶元路，屬浙東道宣慰司。太祖吳元年十二月爲明州府。洪武十四年二月改寧波。領縣五。西北距布政司三百六十里。

　　鄞倚。東有鄮山。西南有四明山，周八百餘里。東有灌頂山，舊產鐵。東南有阿育王山，有太白、天童諸山。東北濱海。有鄞江，一名甬江。東南有奉化江，西北有慈溪，皆流合焉。西南有小江湖，又西有廣德湖，東有東錢湖，皆引流入鄞江。北有龍山守禦千戶所，洪武十九年十一月置。東有甬東巡檢司，治甬東隅，後遷定海縣東南竹山海口，仍故名。又有岱山、又有螺峯二巡檢司，後廢。

　　慈谿府西北。元曰慈谿。永樂十六年改「谿。」爲「溪」。西南有車廄山。東北濱海。南有慈溪，一曰前江，即姚江下流也，藍溪、文溪諸水皆流合焉。西北有鳴鶴鹽課司。又觀海衛亦在西北，洪武十九年一月置。又有松浦巡檢司，治浦東，尋遷浦西。又有向頭巡檢司，治向頭寨，尋遷洋浦，廢，後復。

　　奉化府南。元奉化州。洪武二年降爲縣。南有蓬島山，又有天門山。西北有雪竇山。北有奉化江，亦曰北渡江，又謂之剡溪。東有市河，東北有趙河，皆南流入焉。東有塔山、東南有鮚琦二巡檢司。又有公棠、連山、柵虛、東宿四巡檢司，廢。

　　定海府東北。東有候濤山，一名招寶山，上有威遠城，山麓有靖海城，俱嘉靖三十九年置。東北皆濱海。海中有舟山，有金塘山，有蛟門山，又有普陀落伽山，有大謝、小謝山。南有大浹江，其上流即鄞江，分流爲小浹江，併入海。南有清泉等鹽場。又東北有定海衛，本定海守禦千戶所，洪武十四年四月置，二十年二月升爲衛。東南有穿山後千戶所，洪武二十七年九月置。又有霩衢守禦千戶所，大嵩守禦千戶所，俱洪武十九年十一月置。又有舟山中中千戶所，舟山中左千戶所，本元昌國州，洪武二年降爲縣，二十年六月，縣廢。改置。南有上岸太平嶴、西有管界寨二巡檢司。又西北有施公山、南有長山二巡檢司，後廢。又南有霞嶼巡檢司，本名崎頭，正統間更名，後廢。又舟山東南有寶陀、西北有岑港，又舟山東有岱山、西南有螺峯四巡檢司，後廢。

　　象山府東南。南有石壇山，亦曰壇頭山。東南北三面皆濱海。其南有三萼山，一名三仙島，俱在海中。南有玉泉鹽場。又西南有昌國衛，本昌國守禦千戶所，洪武十二年十月置於舟山，十七年九月改爲衛。二十年來徙縣南天門山，二十七年遷縣西南後門山。又山西南有石浦守御前、後二千戶所，俱洪武二十年置。西北有錢倉守禦千戶所，洪武十九年十一月置。西有爵溪守禦千戶所，洪武三十年十二月置。北有陳山巡檢司，治陳山，尋遷縣東南。西有爵溪巡檢司，遷治姜嶼渡。南有石浦巡檢司，遷治青山頭。又東有趙嶴巡檢司，自寧海縣遷此。俱仍故名。

　　台州府元台州路，屬浙東道宣慰司。洪武初，爲府。領縣六。西北距布政司四百四十里。

　　臨海倚。西南有括蒼山，一名真隱山。又東南有海門山，有金鰲山，皆濱海。南有澄江，一名靈江，流合天台、仙居諸山之水，至黃岩縣入海。又大海在東，中有芙蓉山、高麗頭山。又有杜瀆鹽場。又海門衛亦在縣江，洪武二十年二月置。其北爲前千戶所，洪武二十八年置。東北有桃渚前千戶所，洪武二十年九月置。東有蛟湖巡檢司，遷治海口陶嶼。又有連盤巡檢司，遷治海口長沙。俱仍故名。

　　黃岩府東南。元黃岩州。洪武三年三月降爲縣。南有委羽山。東有大海。西北有永寧江，即澄江下流。東南有鹽場，又有長浦巡檢司。

　　天台府西南。西有天台山。北有赤城山，又有石橋山，皆天台支阜也，其絕頂曰華頂峯。又西南有始豐溪，即澄江上源。又東有楢溪，產鐵。其東爲甬溪。又西有胡竇巡檢司，廢。

　　仙居府西南。西北有蒼嶺，即括蒼山。又有永安溪，下流亦會於澄江。又西南有曹溪，東有彭溪，俱流合於永安溪。西有田寺巡檢司，後廢。

　　寧海府東北。北有天門山。西北有龍鬚山，舊產銅鐵。東濱海。東北有鄞江，與象山縣界。南有海遊溪，有寧和溪，又有東溪，東有鐵砂，冶之成鐵，俱導流入海。又有梅嶴鎮，舊有鐵場。又南有健跳千戶所，洪武二十年九月置。東有越溪、又有長亭、北有鐵場、南有曼嶴、東南有竇嶴五巡檢司。

　　太平府東南。成化五年十二月以黃岩縣之太平鄉置，析樂清地益之。南有大雷山。西北有王城山。西南有靈山，與玉環山接。東南濱海，曰大閭洋，中有鬆門、石塘、大陳等山。又東有遷江，一名新建河，至縣北曰官塘河，北抵黃岩縣，東入海。東有鬆門衛，本鬆門千戶所，洪武十九年十二月置，二十年六月升爲衛。東北有新河千戶所，洪武十九年十二月置。南有隘頑千戶所，西南有楚門千戶所，俱洪武二十年二月置。又東有盤馬、西有二山、又有蒲岐三巡檢司。南有沙角巡檢司，本治岐頭山下，後遷今治。西南有小鹿巡檢司，遷治楚門所之橫山後。西有溫嶺巡檢司，廢。

　　金華府元婺州路，屬浙東宣慰司。太祖戊戌年十二月爲甯越府。庚子年正月曰金華府。領縣八。東北距布政司四百五十里。

　　金華倚。北有金華山。南有銅山，舊產銅。城南有東陽江，亦曰婺港，自東陽縣流經此。又有南溪，自縉雲縣來合焉，謂之雙溪，亦曰縠溪，合流至蘭溪而會於信安江。

　　蘭谿府西。元蘭谿州。洪武三年三月降爲縣。東有銅山，舊產銅。西南有蘭溪，即彀溪也，亦曰大溪，一自衢州之衢港，一自金華之婺港，會於西南蘭陰山下，北入嚴州界。西北有平渡巡檢司。北有靈泉鄉、龍巖鄉二巡檢司，廢。

　　東陽府東。東南有大盆山，東陽江出焉，經縣北，謂之北溪，亦曰東溪，西南有畫溪，下流至義烏縣入焉。東有永寧巡檢司。又東南有瑞山、玉山。南有興賢、仁壽二巡檢司，廢。

　　義烏府東少北。南有烏傷溪，即東陽江。西有智者同義鄉、南有雙林明義鄉、北有龍祈鎮三巡檢司，廢。

　　永康府東南。東南有銅山，舊產銅。南有南溪，亦曰永康溪。又東有孝義寨、南有義豐鄉、東南有合德鄉三巡檢司，後廢。

　　武義府南少東。東北有永康溪，又有茭道市。西有苦竹市。又北有白溪口市。

　　蒲江府東北。西有深嫋山，蒲陽江出焉，東流入諸暨縣界。東有楊家埠巡檢司，後廢。

　　湯溪府西南。成化七年正月析蘭溪、金華、龍遊、遂昌四縣地置。南有銀嶺。西北有縠江，即信安江。

　　衢州府元衢州路，屬浙東道宣慰司。太祖己亥年九月爲龍遊府。丙午年爲衢州府。領縣五。東北距布政司五百六十里。

　　西安倚。永樂二十二年建越王府，宣德二年除。西有巖山。南有爛柯山，又有爵豆山，舊出銀。又西北有銅山，舊出銅、錫、鉛。城西南有衢江，其上源曰大溪，自江山縣流入。又有西溪，亦曰信安溪，自開化縣發源，流至此與大溪合焉，曰雙港口。又東有定陽溪，一名東溪，自遂昌縣流入，合於衢江。西南有嚴剝、東南有板固二巡檢司。

　　龍遊府東。東有龍丘山。北有梅嶺。又有縠溪，即衢江也，一名盈川溪，又南有靈溪，自遂昌縣流經縣南靈山下，又東北入焉。東有湖頭鎮巡檢司。又北有水北、南有靈山二巡檢司，廢。

　　常山府西。有三衢山。東有常山，即信安嶺也。北有金川，一名馬金溪，自開化縣流入。東有文溪，自江山縣流入，合於金川，爲信安溪上源。北有下坑、東南有鎮平二巡檢司，廢。

　　江山府西。東南有江郎山，有仙霞嶺，仙霞關在其上。城東有大溪，仙霞嶺水所匯也。又西有文溪。南有東山巡檢司，本治仙霞嶺下，後遷嶺上。又有小竿嶺巡檢司，廢。

　　開化府西北。金溪在城東，其源一出馬金嶺，一出百際嶺，至城北合流而南，即金川上源也。北有金竹嶺巡檢司。又西有云臺、北有低阪、又有馬金、南有華埠四巡檢司，廢。

　　處州府元處州路，屬浙東道宣慰司。太祖己亥年十一月爲安南府，尋曰處州府。領縣十。北距布政司七百三十里。

　　麗水倚。大溪在城南，一名洄溪，自龍泉縣流經此，下流至永嘉縣，入於海。又東有好溪，本名惡溪，東南達於大溪。

　　青田府東南。西有大、小連雲山。南有南田山。又有南溪，即大溪也，亦曰青溪，自麗水縣流入。西南有小溪流合焉。南有淡洋巡檢司，又北有黃壇巡檢司，廢。

　　縉雲府北。東有仙都山，亦名縉雲山。又有管溪官山。西南有馮公嶺，一名木合嶺，一名桃花隘。又東有好溪，源出縣東北之大盆山，有管溪自東流合焉。又北有南源溪，亦曰南溪，下流爲永康溪，入於東陽江。

　　松陽府西。北有竹客嶺。西有松溪，南有竹溪流入焉，下流至麗水縣，入於大溪。又西南有淨居巡檢司，廢。

　　遂昌府西。南有雙溪，有二源，至縣南合流。又東經西明山南，分爲二，其一入龍泉縣之大溪，其一爲東溪，入松陽縣，爲松溪。北有馬步巡檢司。

　　龍泉府西南。南有匡山，建溪之水出焉。南有大溪，源出臺湖山，又有靈溪，自縣北流合焉，東入雲和縣界。南有慶元巡檢司，治查田市。

　　慶元府西南。洪武三年三月省。十三年十一月復置。西南有鬆源水，南流入福建，爲松溪縣之松溪。

　　雲和府西南。景泰二年析麗水縣地置。南有大溪，西有黃溪流入焉，東入麗水縣界。又西有七赤渡。東有石塘隘。

　　宣平府北。本麗水縣之鮑村巡檢司。景泰三年改爲縣，而徙巡檢司於縣之後陶，仍故名，尋廢。西北有礱坑山，舊產銀。南有玉巖山，又有會高山，產礦。又南有虎蹐溪，會流於麗水縣之大溪。

　　景寧府南。景泰五年析青田縣置。南有敕木山。東有礦坑嶺。西有彪溪，東北有大匯灘，下流皆注於青田縣之大溪。北有沐溪巡檢司，遷縣南大漈仍故名。又西有盧山巡檢司，後廢。東有龍首關，又有龍匯關、白鹿關，俱嘉靖中置。

　　溫州府元溫州路，屬浙東道宣慰司。洪武初，爲府。領縣五。西北距布政司八百九十里。

　　永嘉倚。西有岷岡山，又有鐵場嶺。南有大羅山。東濱海。又永寧江在城北，一名甌江，一名永嘉江，自蒼括諸溪匯流入府界，又東注於海。江中有孤嶼山，與北岸羅浮相望。又西北有安溪，東北有楠溪，俱注於甌江。城西南又有會昌湖，東有寧村守禦千戶所，洪武二十年二月置。東南有中界山巡檢司，後遷縣東永昌堡。

　　瑞安府南。元瑞安州。洪武二年降爲縣。正德六年五月徙縣城於故城西，去海三丈五尺，以避潮患。西有陶山。北有帆遊山。城南有安陽江，源出福建政和縣及青田縣界，合流至此，曰瑞安江，亦曰飛雲江，渡處有飛雲關，東接海口。又縣東海岸中有鳳凰諸山。又縣東北有海安守禦千戶所，縣東南有沙園守禦千戶所，俱洪武二十年二月置。東有東山巡檢司，本名梅頭，治梅頭寨，後遷，更名。

　　樂清府東北。東有北雁蕩山。南濱海，有玉環山，在海中。又西北有荊溪。又縣治傍有東、西二溪。西南有館頭江。西有象浦河，東北有石馬港，下流皆達海。有長林鹽場。又西有盤石衛，洪武二十年二月置。東有盤石守禦後千戶所，成化五年置。東北有蒲岐守禦千戶所，亦洪武二十年二月置。西有館頭巡檢司，遷治縣西南岐頭寨。後復。東南有北監巡檢司，治玉環山下，尋遷縣東北蔡嶴，又遷縣東白沙嶺，又遷鶚頭，又遷窯嶴山下，仍故名。

　　平陽府西南。元平陽州。洪武三年降爲縣。西南有南雁蕩山，有玉蒼山。又東南海中有大巖頭山，有南麂山。又西有前倉江，亦曰橫陽江，東南經江口關注於海。南有天富南鹽場。又南有金鄉衛，有蒲門守禦千戶所，東北有壯士守禦千戶所，皆洪武二十年二月置。東南有舥艚、又有斗門二巡檢司。南有江口巡檢司，治下埠，後遷渡頭。又東有仙口巡檢司，遷縣南麥城山，仍故名。又東南有龜峯巡檢司，廢。

　　泰順府西南。景泰三年以瑞安縣羅洋鎮置，析平陽縣地益之。南有分水山，上有關，爲浙、閩分界處。又西有白溪，下流至福建寧德縣入海。又東有仙居溪，流入瑞安境入海。北有池村巡檢司。南有三冠巡檢司，本洋望，後更名。東南有鴉陽巡檢司，後廢。又羅陽第一關在縣東。


Chinese text: This work was published before January 1, 1923, and is in the
public domain worldwide because the author died at least 100 years ago.
