大輅 玉輅 大馬輦 小馬輦 步輦 大涼步輦 板轎 耕根車 后妃車輿 皇太子親王以下車輿 公卿以下車輿 傘蓋 鞍轡
有虞氏御天下，車服以庸。夏則黻冕致美。商則大輅示儉。成周有巾車、典 輅、弁師、司服之職，天子以之表式萬邦，而服車五乘，下逮臣民。漢承秦制， 御金根爲乘輿，服袀玄以承大祀。東都乃有九斿、雲罕、旒冕、絇屨之儀物， 踵事增華，日新代異。江左偏安，玉輅棲寶鳳，採旄銜金龍。其服冕也，或飾翡 翠、珊瑚、雜珠。豈古所謂法駕、法服者哉？唐武德間著車輿、衣服之制，上得 兼下，下不得擬上。宋初，袞冕不綴珠玉。政和中詔修車輅，並建旂常，議禮局 所釐定，用爲成憲。元制，郊祀則駕玉輅，服袞冕；巡幸，或乘象轎，四時質孫 之服，各隨其宜。明太祖甫有天下，考定邦禮，車服尚質。酌古通今，合乎禮意。 迄於世宗，耤田造耕根，燕居服燕弁，講武用武弁，更爲忠靖冠以風有位，爲保 和冠以親宗藩，亦一王之制也。若夫前代傘扇、鞍勒之儀，門戟、旌節之屬，鹹 別等威，至宋加密。明初儉德開基，宮殿落成，不用文石甃地。以此坊民，武臣 猶有飾金龍於牀幔，馬廄用九五間數，而豪民亦或熔金爲酒器，飾以玉珠。太祖 皆重懲其弊。乃命儒臣稽古講禮，定官民服舍器用制度。歷代守之，遞有禁例。 茲更以朝家冊寶、中外符信及宮室器用之等差，附敘於後焉。


天子車輅：明初大朝會，則拱衛司設五輅於奉天門，玉居中，左金，次革， 右象，次木。駕出則乘玉輅，後有腰輿，以八人載之。其後太祖考《周禮》五輅， 以詢儒臣，曰：「玉輅太侈，何若祗用木輅？」博士詹同對曰：「孔子云『乘殷 之輅』，即木輅也。」太祖曰：「以玉飾車，古惟祀天用之，常乘宜用殷輅。然 祀天之際，玉輅未備，木輅亦未爲不可。」參政張昶曰：「木輅，戎輅也，不可 以祀天。」太祖曰：「孔子斟酌四代禮樂，以爲萬世法，木輅寧不可祀？祀在誠 敬，豈泥儀文。」洪武元年，有司奏乘輿服御，應以金飾，詔用銅。有司言費小 不足惜。太祖曰：「朕富有四海，豈吝乎此？第儉約非身先無以率下，且奢泰之 習，未有不由小而至大者也。」六年，命禮官考五輅制，爲木輅二乘。一以丹漆， 祭祀用之；一以皮鞔，行幸用之。是冬，大輅成。命更造大輅一，象輅十，中宮 輅一，後宮車十，飾俱以鳳。以將幸中立府，故造之，非常制也。二十六年，始 定鹵簿大駕之制。玉輅一，大輅一，九龍車一，步輦一。後罷九龍車。永樂三年 更定鹵簿大駕，有大輅、玉輅、大馬輦、小馬輦、步輦、大涼步輦、板轎各一， 具服、幄殿各一。


大輅，高一丈三尺九寸五分，廣八尺二寸五分。輅座高四尺一寸有奇，上平 盤。前後車櫺並雁翅及四垂如意滴珠板。轅長二丈二尺九寸有奇，紅髹。鍍金銅 龍頭、龍尾、龍鱗葉片裝釘。平盤下方箱，四周紅髹，匡俱十二槅。內飾綠地描 金，繪獸六，麟、狻猊、犀、象、天馬、天祿；禽六，鸞、鳳、孔雀、朱雀、翟、 鶴。盤左右下有護泥板及車輪二，貫軸一。每輪輻十有八，其輞皆紅髹，抹金銅 鈒花葉片裝釘。輪內車心，用抹金銅鈒蓮花瓣輪盤裝釘，軸中纏黃絨駕轅諸索。 輅亭高六尺七寸九分，四柱長五尺八寸四分。檻座皆紅髹。前二柱戧金，柱首寶 相花，中雲龍文，下龜文錦。前左右有門，高五尺一寸九分，廣二尺四寸九分， 四周裝雕木沉香色描金香草板十二片。門旁槅各二及明栨，俱紅髹，以抹金銅 鈒花葉片裝釘，槅編以黃線條。後紅髹屏風，上雕描金雲龍五，紅髹板戧金雲龍 一。屏後地沉香色，上四槅雕描金雲龍四，其次雲板如之。下三槅雕描金雲龍三， 其次雲板亦如之。俱抹金銅鈒花葉片裝釘。亭內黃線條編紅髹匡軟座，下蓮花墜 石，上施花毯、紅錦褥席、紅髹坐椅。靠背上雕描金雲龍一，下雕雲板一，紅髹 福壽板一，並褥。椅中黃織金椅靠坐褥，四圍椅裙，施黃綺帷幔。亭外青綺緣邊 紅簾十扇。輅頂並圓盤，高三尺有奇，鍍金銅蹲龍頂，帶仰覆蓮座，垂攀頂黃線 圓條。盤上以紅髹，其下外四面地沉香色，描金雲；內四角地青，繪五彩云。以 青飾輅蓋，亭內貼金斗拱，承紅髹匡寶蓋，鬥以八頂，冒以黃綺，謂之黃屋；中 並四周繡五彩雲龍九。天輪三層，皆紅髹，上安雕木貼金邊耀葉板八十一片，內 綠地雕木貼金雲龍文三層，間繪五彩雲襯板八十一片。盤下四周，黃銅釘裝，施 黃綺瀝水三層，每層八十一摺，間繡五彩雲龍文。四角垂青綺絡帶，各繡五彩雲 升龍。圓盤四角連輅坐板，用攀頂黃線圓條，並貼金木魚。輅亭前有左右轉角闌 幹二扇，後一字帶左右轉角闌干一扇，皆紅髹，內嵌雕木貼金龍，間以五彩云。 三扇共十二柱，柱首雕木貼金蹲龍及線金五彩蓮花抱柱。闌干內四周布花毯。亭 後樹太常旗二，以黃線羅爲之，皆十有二斿，每斿內外繡升龍一。左旗腰繡日月 北斗，竿首用鍍金銅龍首。右旗腰繡黻字，竿首用鍍金銅戟。各綴抹金銅鈴二， 垂紅纓十二，纓上施抹金銅寶蓋，下垂青線帉錔。踏梯一，紅髹，以抹金銅 鈒花葉片裝釘。行馬架二，紅髹，上有黃絨匾條，用抹金銅葉片裝釘。有黃絹幰 衣、〈（即遮塵。）〉油絹雨衣、青氈衣及紅油合扇梯、紅油託叉各一。輅以二象駕 之。


玉輅，亦駕以二象，制如大輅，而無平盤下十二槅之飾。輅亭前二柱，飾以 搏換貼金升龍。屏風後無上四槅雲龍及雲板之飾。天輪內用青地雕木飾玉色雲龍 文。而太常旗及踏梯、行馬之類，悉與大輅同。


大馬輦，古者輦以人挽之。《周禮·巾車》後五輅，其一「輦車，組挽」。 然《縣師》有「車輦之稽」，《黍苗》詩云「我任我輦」，則臣民所乘亦名輦。 至秦始去其輪，而制乃尊。明諸輦有輪者駕以馬，以別於步輦焉。其制，高一丈 二尺五寸九分，廣八尺九寸五分，轅長二丈五寸有奇，輦座高三尺四寸有奇，餘 同大輅。輦亭高六尺四寸有奇，紅髹四柱，長五尺四寸有奇。檻座高與輅同，四 周紅髹條環板。前左右有門，高五尺有奇，廣二尺四寸有奇。門旁槅各二，後槅 三及明栨，皆紅髹，抹金銅鈒花葉片裝釘。槅心編以黃線條。亭內製與大輅同， 第軟座上不用花毯，而用紅毯。亭外用紅簾十二扇。輦頂並圓盤高二尺六寸有奇， 上下俱紅髹，以青飾輦蓋。其銅龍、蓮座、寶蓋、黃屋及天輪、輦亭，制悉與大 輅同。太常旗、踏梯、行馬之屬，亦同大輅。駕以八馬，備鞍韉、鞦轡、鈴纓 之飾。


小馬輦，視大馬輦高廣皆減一尺，轅長一丈九尺有奇，餘同大馬輦。輦亭高 五尺五寸有奇，紅髹四柱，長五尺四寸有奇。檻座紅髹，四周條環板，前左右有 門，高五尺，廣二尺二寸有奇。門旁槅各二及明栨，後屏風壁板，俱紅髹，用 抹金銅鈒花葉片裝釘。亭底紅髹，上施紅花毯、紅錦褥席。外用紅簾四扇，駕以 四馬。餘同大馬輦。


步輦者，古之步挽。明制，高一丈三尺二寸有奇，廣八尺二寸有奇。輦座高 三尺二寸有奇，四周雕木五彩雲渾貼金龍板十二片，間以渾貼金仰覆蓮座，下雕 木線金五彩雲板十二片。轅四，紅髹。中二轅長三丈五尺九寸，左右二轅長二丈 九尺五寸有奇，俱以鍍金銅龍頭、龍尾裝釘。輦亭高六尺三寸有奇，四柱長六尺 二寸有奇。檻座紅髹，四周雕木沉香色描金香草板十二片，抹金銅鈒花葉片裝釘。 前左右有門，高五尺七寸有奇，廣二尺四寸有奇。門旁紅髹十字槅各二扇，雕飾 沉香色描金雲龍板八片，下雲板如其數。後紅髹屏風，上雕沉香色描金雲龍五。 屏後雕沉香色描金雲龍板三片，又云板如其數，俱用抹金銅鈒花葉片裝釘。餘同 馬輦，惟紅簾用十扇。輦頂並圓盤高二尺六寸有奇，其蓮座、輦蓋、天輪、幰 衣之屬，俱同馬輦。


大涼步輦，高一丈二尺五寸有奇，廣一丈二尺五寸有奇。四面紅髹匡，裝雕 木五彩雲板二十片，間以貼金仰覆蓮座，下紅髹如意條環板，如其數。紅髹轅六： 中二轅長四丈三尺五寸有奇，左右二轅長四丈有奇，外二轅長三丈六尺五寸有奇， 前後俱飾以雕木貼金龍頭、龍尾。輦亭高六尺五寸有奇，廣八尺五寸有奇，四柱 紅髹。前左右有門，高五尺八寸有奇，廣二尺五寸有奇，四周描金香草板十二片。 門旁槅各二，後槅三及明栨皆紅髹，編以黃線條。亭底上施墊氈，加紅錦褥並 席。紅髹坐椅一，四周雕木沉香色，描金寶相花，靠背、褥、裙、帷幔與馬輦同。 內設紅髹桌二；紅髹闌干香桌一，闌干四，柱首俱雕木貼金蹲龍；鍍金銅龍蓋香 爐一，並香匙、箸、瓶；紅錦墩二。外紅簾三扇。輦頂高二尺七寸有奇，又鍍金 銅寶珠頂，帶仰覆蓮座，高一尺三寸有奇；垂攀頂黃線圓條四。頂用丹漆，上冒 紅氈，四垂以黃氈爲如意雲，黃氈緣條；四周施黃綺瀝水三層，每層百三十二摺， 間繡五彩雲龍文。或用大紅羅冒頂，以黃羅爲如意雲緣條，瀝水亦用黃羅。頂下 四周以紅氈爲帷，黃氈緣條，四角鍍金銅雲四。亭內寶蓋繡五龍，頂以紅髹木匡， 冒以黃綺爲黃屋，頂心四周繡雲龍各一。輦亭四角至輦座，用攀頂黃線圓條四， 並貼金木魚。輦亭前左右轉角闌干二扇，後一字帶轉角闌干一扇，皆紅髹，雕木 渾貼金龍，間以五彩雲板。闌干內四周布席。其闌干十二柱之飾及踏梯之屬，俱 與馬輦同。


轎者，肩行之車。宋中興以後，皇后嘗乘龍肩輿。又以征伐，道路險阻，詔 百官乘轎，名曰：「竹轎子」，亦曰：「竹輿」。元皇帝用象轎，駕以二象。至用紅 板轎，則自明始也。其制，高六尺九寸有奇。頂紅髹。近頂裝圓匡蜊房窗，鍍金 銅火焰寶，帶仰覆蓮座，四角鍍金銅雲朵。轎槓二，前後以鍍金銅龍頭、龍尾裝 釘，有黃絨墜角索。四周紅髹板，左右門二，用鍍金銅釘鉸。轎內紅髹匡坐椅一， 福壽板一併褥。椅內黃織金綺靠坐褥，四周椅裙，下鋪席並踏褥。有黃絹轎衣、 油絹雨衣各一，青氈衣，紅氈緣條雲子。嘉靖十三年謁廟，帝及后妃俱乘肩輿出 宮，至奉天門降輿升輅。隆慶四年設郊祀慶成宴，帝乘板輿由歸極門出，入皇極 門，至殿上降輿。


車駕之出，有具服幄殿。按《周官》大小次，木架葦障，上下四旁周以幄壩， 以象宮室。明鹵簿載具服幄殿，儀仗有黃帳房，仍元制也。帳並帷幕，以黃木棉 布爲之。上施獸吻，柱竿紅髹，竿首彩裝蹲獅，氈頂。


耕根車，世宗朝始造。漢有耕車，晉曰耕根車，俱天子親耕所用。嘉靖十年， 帝將耕耤田，詔造耕根車。禮官上言：「考《大明集禮》，耕耤用宋制，乘玉輅， 以耕根車載耒耜同行。今考儀注，順天府官奉耒耜及穜稑種置彩輿，先於祭 前二日而出。今用耕根車以載耒耜，宜令造車，於祭祀日早進呈，置耒耜，先玉 輅以行。第稽諸禮書，只有圖式，而無高廣尺寸。宜依今置車式差小，通用青質。」 從之。


皇后輅：一，高一丈一尺三寸有奇，平盤。前後車櫺並雁翅，四垂如意滴珠 板。轅長一丈九尺六寸，皆紅髹。轅用抹金銅鳳頭、鳳尾、鳳翎葉片裝釘。平盤 左右垂護泥板及輪二，貫軸一。每輪輻十有八，皆紅髹，輞以抹金鈒花銅葉片裝 釘。輪內車轂，用抹金銅鈒蓮花瓣輪盤裝釘，軸中纏黃絨駕轅諸索。輅亭高五尺 八寸有奇，紅髹四柱。檻座上沉香色描金香草板十二片。前左右有門，高四尺五 寸有奇，廣二尺四寸有奇。門旁沉香色線金菱花槅各二，下條環板，有明栨， 抹金銅鈒花葉片裝釘。後紅髹五山屏風，戧金鸞鳳雲文，屏上紅髹板，戧金雲文， 中裝雕木渾貼金鳳一。屏後紅髹板，俱用抹金銅鈒花葉片裝釘。亭底紅髹，上施 紅花毯、紅錦褥席、紅髹坐椅一。靠背雕木線金五彩裝鳳一，上下香草雲板各一， 紅福壽板一併褥。椅中黃織金綺靠坐褥，四周有椅裙，施黃綺帷幔。〈（或黃線羅。）〉 外用紅簾十二扇。前二柱，戧金，上寶相花，中鸞鳳雲文，下龜文錦。輅頂並圓 盤，高二尺有奇，抹金銅立鳳頂，帶仰覆蓮座，垂攀頂黃線圓條四。盤上紅髹， 下四周沉香色描金雲文，內青地五彩雲文，以青飾輅蓋。內寶蓋，紅髹匡，鬥以 八頂，冒以黃綺；頂心及四周繡鳳九，並五彩雲文。天輪三層，紅髹，上雕木貼 金邊耀葉板七十二片，內飾青地雕木五彩雲鸞鳳文三層，間繪五彩雲襯板七十二 片。下四周黃銅裝釘，上施黃綺瀝水三層，間繡鸞鳳文。四垂青綺絡帶，繡鸞鳳 各一。圓盤四角連輅座板，用攀頂黃線圓條四。輅亭前後有左右轉角闌干各二扇， 內嵌條環板，皆紅髹；計十二柱，柱首雕木紅蓮花，線金青綠裝蓮花抱柱。其踏 梯、行馬之屬，與大馬輦同。


安車，本《周禮》後五輅之一。應劭《漢官鹵簿圖》有五色安車。晉皇后乘 雲母安車。唐皇后安車，制如金輅。明皇后安車獨簡素。其制，高九尺七寸有奇， 平盤，前後車櫺並雁翅板。轅二，長一丈六尺七寸有奇，皆紅髹，用抹金銅鳳頭、 鳳尾、鳳翎葉片裝釘。平盤左右垂護泥板及輪二，貫軸一。每輪輻十有八，皆紅 髹，軸中纏黃絨駕轅諸索。車亭高四尺四寸，紅髹方柱四，上裝五彩花板十二片。 前左右有門，高三尺七寸有奇，廣二尺二寸有奇。門旁紅髹十字槅各二。後三山 屏鳳，屏後壁板俱紅髹，用抹金銅鈒花葉片裝釘。亭底紅髹板，上施紅花毯、紅 錦褥，四周施黃綺帷幔，外用紅簾四扇。車蓋用紅髹抹金銅寶珠頂，帶蓮座，高 六寸，四角抹金銅鳳頭，用攀條四，並紅髹木魚。蓋施黃綺瀝水三層，銷金鸞鳳 文，鳳頭下垂紅帉錔。其踏梯、行馬、幰衣與輅同。


行障：坐障，自唐、宋有之。皇后重翟車後，皆有行障六，坐障三，左右夾 車宮人執之。而《唐書》、《宋史》不載其制。《金史》：行障長八尺，高六尺； 坐障長七尺，高五尺。明皇后用行障、坐障，皆以紅綾爲之，繪升降鸞鳳雲文； 行障繪瑞草於瀝水，坐障繪雲文於頂。


太皇太后、皇太后輅及安車、行障、坐障，制與皇后同。


皇妃車曰鳳轎，與歷代異名。其制，青頂，上抹金銅珠頂，四角抹金銅飛鳳 各一，垂銀香圓寶蓋並彩結。轎身紅髹木匡，三面篾織紋簟，繪以翟文，抹金銅 鈒花葉片裝釘。紅髹掆，飾以抹金銅鳳頭、鳳尾。青銷金羅緣邊紅簾並看帶， 內紅交牀並坐踏褥。紅銷金羅轎衣一頂，用銷金寶珠文；瀝水，香草文；看帶並 幃，皆鳳文。紅油絹雨轎衣一。


自皇后以下，皆用行障二，坐障一，第別以彩繪。皇妃行障、坐障，俱紅綾 爲之，繪雲鳳，而行障瀝水繪香草。


皇太子金輅，高一丈二尺二寸有奇，廣八尺九寸。轅長一丈九尺五寸。輅座 高三尺二寸有奇。平盤、滴珠板、輪輻、輪輞悉同玉輅。輅亭高六尺四寸有奇， 紅髹四柱，長五尺四寸。檻座上四周線金五彩香草板。前左右有門，高五尺有奇， 廣二尺四寸有奇。門旁槅各二，編紅線條及明栨，皆紅髹。後五山屏鳳，青地 上雕木貼金龍五，間以五彩雲文。屏後紅髹板，皆抹金銅鈒花葉片裝釘。紅髹匡 軟座，紅絨墜座，大索四，下垂蓮花墜石，上施紅毯紅錦褥席。紅髹椅一，納板 一併褥。椅中紅織金綺靠坐褥，四周有椅裙，施紅羅帷幔，外用青綺緣邊。紅簾 十二扇。椅雕貼金龍彩雲，下線金彩雲板一。亭內編紅線條。輅頂並圓盤，高二 尺五寸有奇，又鍍金銅寶珠頂，帶仰覆蓮座，高九寸，垂攀頂紅線圓條四。盤上 丹漆，下內外皆青地繪雲文，以青飾輅蓋。亭內周圍青斗拱，承以丹漆匡，寶蓋 鬥以八頂，冒以紅綺，頂心繡雲龍，餘繡五彩雲文。天輪三層皆紅髹，上雕木貼 金邊耀葉板七十二片，內飾青地雕木貼金雲龍文三層，間繪五彩雲襯板七十二片， 四周黃銅裝釘。上施紅綺瀝水三層，每層七十二摺，間繡五彩雲龍文。四角之飾 與大輅同，第圓條用紅線。輅亭前一字闌干一扇，後一字帶轉角闌干一扇，左右 闌干二扇，內嵌五彩雲板，皆丹漆。計十四柱，柱首制與大輅同。亭後建紅旗二， 以紅羅爲之。九斿，每斿內外繡升龍一。左旗腰繡日月北斗，竿用抹金銅龍首。 右旗腰繡黻字，竿用抹金銅戟。綴抹金銅鈴二，垂紅纓。其踏梯、行馬之屬，與 玉輅同。帳房用青木棉布，竿首青綠蹲猊，餘同乘輿帳房。


東宮妃車，亦曰鳳轎、小轎，制同皇妃。行障、坐障之制亦同。


親王象輅，其高視金輅減六寸，其廣減一尺。轅長視大輅減一尺。輅座高三 尺有奇，餘飾同金輅。輅亭高五尺二寸有奇，紅髹四柱。檻座上四周紅髹條環板。 前左右有門，高四尺五寸有奇，廣二尺二寸有奇。門旁槅各二及明栨、後五山 屏風，皆紅髹，用抹金銅鈒花葉片裝釘。亭底紅髹，施紅花毯、紅錦褥席。其椅 靠、坐褥、帷幔、紅簾之制，俱同金輅。輅頂並圓盤，高二尺四寸有奇，用抹金 銅寶珠頂，餘同金輅。天輪三層，皆紅髹，上雕木貼金邊耀葉板六十三片，內飾 青地雕木五彩雲文三層，間繪五彩雲襯板六十三片，四周黃銅裝釘。上施紅綺瀝 水三層，每層八十一摺，繡瑞草文。前垂青綺絡帶二，俱繡升龍五彩雲文。圓盤 四角連輅座板，用攀頂紅線圓條四，並紅髹木魚。亭前後闌干同金輅，左右闌干 各一扇，內嵌條環板，皆紅髹。計十四柱，柱首雕木紅蓮花，線金青綠裝蓮花抱 柱，前闌干內布花毯。紅旗二，與金輅所樹同，竿上只垂紅纓五。其踏梯、行馬 之屬，亦同金輅。帳房用綠色螭頭，餘與東宮同。


親王妃車，亦曰鳳轎、小轎，制俱同東宮妃。惟鳳轎衣用木紅平羅。小轎衣 二：一用礬紅素紵絲，一用木紅平羅。行障、坐障，制同東宮妃。


公主車，宋用厭翟車，明初因之。其後定制，鳳轎、行障、坐障，如親王妃。 皇孫車，永樂中，定皇太孫婚禮儀仗如親王，降皇太子一等，而用象輅。 郡王無輅，只有帳房，制同親王。


郡王妃及郡主俱用翟轎，制與皇妃鳳轎同，第易鳳爲翟。行障、坐障同親王 妃，而繪雲翟文。


百官乘車之制：洪武元年令，凡車不得雕飾龍鳳文。職官一品至三品，用間 金飾銀螭繡帶，青縵。四品五品，素獅頭繡帶，青縵。六品至九品，用素雲頭青 帶，青縵。轎同車制。庶民車及轎，並用黑油，齊頭平頂，皁縵，禁用雲頭。六 年令，凡車轎禁丹漆，五品以上車止用青縵。婦女許坐轎，官民老疾者亦得乘之。 景泰四年令，在京三品以上得乘轎。弘治七年令，文武官例應乘轎者，以四人舁 之。其五府管事，內外鎮守、守備及公、侯、伯、都督等，不問老少，皆不得乘 轎，違例乘轎及擅用八人者，奏聞。蓋自太祖不欲勳臣廢騎射，雖上公，出必乘 馬。永樂元年，駙馬都尉胡觀越制乘晉王濟熹朱<車尞>棕轎，爲給事中周景所劾。 有詔宥觀而賜濟熹書，切責之。惟文職大臣乘轎，庶官亦乘馬。又文臣皆許乘 車，大臣得乘安車。後久廢不用。正德四年，禮部侍郎劉機言，《大明集禮》， 公卿大臣得乘安車，因請定轎扇傘蓋品級等差。帝以京城內安車傘蓋久不行，卻 其請，而命轎扇俱如例行。嘉靖十五年，禮部尚書霍韜言：「禮儀定式，京官三 品以上乘轎，邇者文官皆用肩輿，或乘女轎。乞申明禮制，俾臣下有所遵守。」 乃定四品下不許乘轎，亦毋得用肩輿。隆慶二年，給事中徐尚劾應城伯孫文棟等 乘轎出入，驕僣無狀。帝命奪文棟等俸。乃諭兩京武職非奉特恩不許乘轎，文官 四品以下用帷轎者，禁如例。萬曆三年奏定勳戚及武臣不許用帷轎、肩輿並交牀 上馬。至若破格殊典，則宣德中少保黃淮陪遊西苑，嘗乘肩輿入禁中。嘉靖間， 嚴嵩奉詔苑直，年及八旬，出入得乘肩輿。武臣則郭勳、朱希忠特命乘肩輿扈南 巡蹕，後遂賜常乘焉。皆非制也。


傘蓋之制：洪武元年，令庶民不得用羅絹涼傘，但許用油紙雨傘。三年，令 京城內一品二品用傘蓋，其餘用雨傘。十六年，令尚書、侍郎、左右都御史、通 政使、太常卿、應天府尹、國子祭酒、翰林學士許張傘蓋。二十六年定一品、二 品傘用銀浮屠頂，三品、四品用紅浮屠頂，俱用黑色茶褐羅表，紅絹裹，三檐； 雨傘用紅油絹。五品紅浮屠頂，青羅表，紅絹裹，兩檐；雨傘同。四品、六品至 九品，用紅浮屠頂，青絹表，紅絹裹，兩檐；雨傘俱用油紙。三十五年，官員傘 蓋不許用金繡，朱丹裝飾。公、侯、駙馬、伯與一品、二品同。成化九年，令兩 京官遇雨任用油傘，其涼傘不許張於京城。


鞍轡之制：洪武六年，令庶民不得描金，惟銅鐵裝飾。二十六年，定公、侯、 一品、二品用銀，鐵事件，<革佔>用描銀。三品至五品，用銀，鐵事件， <革佔>用油畫。六品至九品，用擺錫，鐵事件，<革佔>用油畫。三十五年，官民人等 馬頷下纓並鞦轡俱用黑色，不許紅纓及描金、嵌金、天青、硃紅裝飾。軍民用 鐵事件，黑綠油<革佔>。


Chinese text: This work was published before January 1, 1923, and is in the
public domain worldwide because the author died at least 100 years ago.
