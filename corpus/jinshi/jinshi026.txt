大名府路
　　大名府路，宋北京魏郡。府一，領刺郡三，縣二十，鎮二十二。貞祐二年十月置行尚書省。

　　大名府，上，天雄軍。舊為散府，先置統軍司，天德二年罷，以其所轄民戶分隸旁近總管府。正隆二年升為總管府，附近十二猛安皆隸焉，兼漕河事。產皺、穀、絹、梨肉、櫻桃、煎木耳、硝。戶三十萬八千五百一十一。縣十、鎮十三：舊有柳林、侯固二鎮。

　　元城有愜山、漕運禦河、屯氏河。鎮二安定、安賢。

　　大名倚。鎮一

　　魏縣

　　冠氏有弇山、水沙河。鎮四普通、清水、博甯、桑橋。

　　南樂鎮一南樂。

　　館陶有漕運禦河。鎮一館陶。

　　夏津有屯氏河、潤溝河。鎮一孫生。

　　朝城鎮一韓張。

　　清平有新渠金堤。鎮一清平。

　　莘鎮一馬橋。

　　恩州，中，刺史。宋清河郡軍事，治清河，今治曆亭。戶九萬九千一百一十九。縣四、鎮六：

　　曆亭倚。有永濟渠，置河倉。鎮四漳南、新安樂、舊安樂、王杲。

　　武城有永濟渠、沙河。鎮一武城。

　　清河有永濟渠、漳渠。

　　臨清有河倉。鎮一曹仁。

　　濮州，下，刺史。宋濮陽郡。戶五萬二千九百四十八。縣二、鎮三：

　　鄄城倚。有旄丘、陶丘、金堤。鎮二臨濮、雷澤、皆舊縣、貞元二年為鎮。

　　范　鎮一定安。

　　開州，中，刺史。宋開德府澶淵郡鎮寧軍節度，降為澶州，皇統四年複更今名。戶三萬三千八百三十六。縣四、鎮一：

　　濮陽倚。有衛陽山、鮒鰨山、黃河、淇河、瓠子口。

　　清豐有廣陽山、黃河。

　　觀城有泉源河。鎮一武鄉。

　　長垣本隸南京，泰和八年以限河不便。來屬。

河東北路
　　河東北路。宋河東路，天會六年析河東為南、北路，各置兵馬都總管。府一，領節鎮三，刺郡九，縣三十九，鎮四十，堡十，寨八。

　　太原府，上，武勇軍。宋太原郡河東軍節度，國初依舊為次府，複名并州太原郡河東軍總管府，置轉運司。有造墨場，煉銀洞、瑪瑙石。藥產松脂、白膠香、五靈脂。大黃、白玉石。戶一十六萬五千八百六十二。縣十一、鎮八：

　　陽曲倚。有罕山、蒙山、汾水。鎮五陽曲、百井、赤塘關、天門關、陵井驛。

　　太谷有太谷山、蔣水。

　　平晉貞祐四年七月廢，興定元年複置。有龍山、晉水。鎮二晉甯、晉祠。

　　清源有清源水、汾水。

　　徐溝本清源縣之徐溝鎮，大定二十九年升。

　　榆次有麓臺山、塗水。

　　祁有幘山、太谷水鎮一團柏。

　　文水有隱泉山、汾水、文水。

　　交城有少楊山、狐突山、汾水。

　　盂興定中升為州，聽絳州元帥府節制，置刺史，尋複。有白馬山、原仇山、滹沱水。

　　壽陽興定二年九月嘗割隸平定州，有方山、洞過水。

　　晉州。興定四年正月以壽陽縣西張寨置。

　　忻州，下，刺史。舊定襄郡軍。戶三萬二千三百四十一。縣二、鎮四：

　　秀容有程候山、雲母山、忻水、滹沱水。鎮四忻口、雲內、徒合、石嶺。

　　定襄

　　平定州，中，刺史。本宋平定軍，大定二年升為州。興定二年為防禦，十一月複降為刺郡。戶一萬八千二百九十六。縣二、鎮三：

　　平定倚。有浮山、浮濼水。鎮二承天、東百井。

　　樂平興定四年正月升為皋州。有樂平山、清漳水。鎮一淨陽。

　　汾州，上。宋西河郡軍事，天會六年置汾陽軍節度使，後又置河東、南、北路提刑司。戶八萬七千一百二十七。縣五、鎮二：

　　西河有謁泉山、比干山、文水、汾水。鎮一郭柵。

　　孝義有勝水。

　　介休有介山、汾水。鎮一洪山。

　　平遙有鹿臺山、汾水。

　　靈石貞祐三年割霍州，四年五月後來屬。有靜岩山、汾水。

　　石州，上，刺史。舊昌化軍。興定五年複隸晉陽，從郭振之請也。戶三萬六千五百二十八。縣六、鎮四：

　　離石倚。有胡公山、離石水。鎮一石窟。

　　方山貞祐四年徙治於積翠山。有方山、赤洪水。

　　孟門舊名定胡，明昌六年更。宋隸晉寧軍。有黃河、甯鄉水。鎮二吳保、天澤。

　　溫泉貞祐四年五月改隸汾州。有遠望山、溫泉。

　　臨泉宋隸晉寧軍。有黃河、臨泉水。鎮一克胡。

　　甯鄉舊名平夷，明昌六年更。

　　葭州，下，刺史。本晉寧軍，貞元元年隸汾州，大定二十二年升為晉寧州，二十四年更今名。在黃河西，興定二年五月以河東殘破，改隸延安府。戶八千八百六十四。寨八、堡九：神泉寨、永祚堡、烏龍寨、康定堡、寧河寨、寧河堡、太和寨、神木寨、通津堡、彌川寨、護川堡、強川堡、清川堡、通秦寨、通秦堡、晉安堡、吳堡寨。已上皆在黃河西，臨西夏界。

　　代州，中。宋雁門郡防禦，天會六年置震武軍節度使。貞祐二年四月僑置西經略司，八月罷。戶五萬七千六百九十。縣五、鎮十三：

　　雁門倚。有夏屋山、雁門山、滹沱水。鎮三雁門、西陘、胡穀。

　　崞倚。有崞山、石鼓山、滹沱河、沙河。鎮一樓板。

　　五台貞祐四年三月升為台州。有五臺山、蠙慮水。鎮二興善、石觜。

　　廣武貞祐三年七月來屬。

　　繁畤貞祐三年九月升為堅州。鎮七茹越、大石、義興、麻穀、瓶形、梅乃、寶興。

　　庾州，下。中宋舊火山軍，大定二十二年升為火山州，後更今名。興定二年九月改隸嵐州，四年以殘破徙治于黃河灘許父寨。戶七千五百九十二。縣一、鎮一：

　　河曲貞元元年置。有火山、黃河。鎮一鄴鎮。

　　寧化州，下，刺史。本寧化軍，大定二十二年升為州。戶六千一百。縣一、鎮一

　　甯化鎮一窟穀。

　　嵐州，下，宋舊樓煩郡軍事，天會六年置鎮西節度使。戶一萬七千五百五十七。縣三、鎮四：

　　宜芳鎮一飛鳶。

　　合河鎮三合河津、乳浪、鹽院渡。

　　樓煩

　　岢嵐州，下，刺史。本宋岢嵐軍，大定二十二年為州，貞祐三年九月升為防禦，四年正月升為節鎮，五月複防禦。戶五千八百五十一。縣一、堡一：

　　嵐穀有岢嵐山、雪山、岢嵐水。堡一寒光。

　　保德州，下，刺史。本宋保德軍，大定二十二年升為州，元光元年六月升為防禦。戶三千一百九十一。縣一：

　　保德大定十一年置。有大堡津、沙穀津。

　　管州，下，刺史。本宋憲州靜樂郡，天德三年更。興定三年升為防禦。戶五千八百八十一。縣一：

　　靜樂

河東南路
　　河東南路，府二，領節鎮三，防禦一，刺郡六，縣六十八，鎮二十九，關六。

　　平陽府，上。宋平陽郡建雄軍節度。本晉州，初為次府，置建雄軍節度使。天會六年升總管府。置轉運司。興定二年十二月以殘破降為散府。有書籍。產解鹽、隰州綠、卷子布、龍門椒、紫團參、甘草、蒼術。戶一十三萬六千九百三十六。縣十、鎮一：

　　臨汾天會六年定臨汾為次赤，餘並次畿，置丞、簿、尉各一。有姑射山、平水、壺口山、汾水。

　　襄陵倚。有浮山、汾水、橘水。鎮一故關。

　　洪洞有霍山、汾水。

　　趙城有姑射山、汾水、霍水。

　　霍邑貞祐三年七月升為霍州，以趙城、汾西、靈石隸焉。興定元年七月升為節鎮，軍曰鎮定。有霍山、汾水、彘水。

　　汾西有汾西山、汾水。

　　岳陽有烏嶺山、通軍水。

　　浮山舊名神山，大定七年更為浮山，興定四年更名曰忠孝。

　　和川

　　冀氏

　　隰州，上，刺史。宋大寧郡。團練。舊大寧郡軍刺史，天會六年改為南隰州，以與北京隰州重也，天德三年去「南」字。戶二萬五千四百四十五。縣六、關四：

　　隰川倚。有石馬山、石樓山。

　　仵城興定五年正月升為隰川之午城鎮置。

　　蒲興定五年正月升為蒲州，以大寧隸焉。有孤石山、橫木嶺。

　　大寧有孔山、黃河、日斤水。關一馬門關。

　　永和有樓山、黃河、仙芝水。關一永和關。

　　石樓有石樓山、黃河、龍泉。關二永甯、上平關。

　　吉州，下，刺史。宋置團練。舊名慈州，天德三年改為耿州，置文成郡軍，明昌元年更名吉。戶一萬三千三百二十四。縣二：

　　吉鄉有壺口山、孟門山、黃河、蒲水。

　　鄉寧

　　河中府，散，上。宋河東郡。舊置護國軍節度使，天會六年降為蒲州，置防禦使。天德元年升為河中府，仍舊護國軍節度使。大定五年置陝西元帥府。戶十萬六千五百三十九。縣七、鎮四：

　　河東倚。有中條山、五老山、黃河、媯水、汭水。鎮二永樂、合河。

　　滎河貞祐三年升為滎州，以河津、萬泉隸焉。有黃河、汾水。睢丘。鎮一北郎。

　　虞鄉有雷首山、中條山、壇道山。

　　萬泉鎮一胡壁。

　　臨晉有三疑山、黃河。

　　河津

　　猗氏有涑水。

　　絳州，上。宋置絳郡防禦。天會六年絳陽軍節度使。興定二年十二月升為晉安府，總管河東南路兵馬，三年三月置河東南路轉運司。戶一十三萬一千五百一十。縣七、鎮五、關一：

　　正平倚。劇。有定境山、汾水、澮水、鼓水。鎮一澤掌。

　　曲沃劇。有絳山、絳水、汾水、澮水。鎮二柴村、九王。

　　稷山有稷山、汾水。

　　翼城興定四年七月升為翼州，以垣曲、絳縣隸焉。元光二年升為節鎮，軍曰翼安。有澮高山、清野山、烏嶺山。

　　太平有汾水。

　　垣曲有王屋山、清廉山、黃河、清山。鎮一皋落。關一行台。

　　絳有太陰山、教山、絳水。鎮一繪交。

　　平水興定四年七月徙置汾河之西，從平陽公胡天作之請也。

　　解州，上，刺史。宋慶成軍防禦，國初置解梁郡軍，後廢為刺郡。貞祐三年複升為節鎮，軍名寶昌。興定四年徙治平陸縣。戶七萬一千二百三十二。縣六、鎮四：

　　解倚。有壇道山、鹽池。

　　平陸有吳山、黃河。鎮一張店。

　　芮城宋隸陝州。有中條山、黃河、龍泉。

　　夏有巫鹹山、中條山、淡水。鎮一曹張。

　　安邑有中條山、稷山、鹽池、涑水。

　　聞喜有九龍山、湯山、涑水。鎮二東鎮、劉莊。

　　澤州，上，刺史。宋高平郡。天會六年以北京澤州同，加「南」字。天德三年複去「南」字。貞祐四年隸潞州昭義軍，後又改隸孟州。元光二年升為節鎮，軍曰忠昌。戶五萬九升四百一十六。縣六、鎮二：

　　晉城倚。有太行山、丹水、白水、天井關。鎮二周村、巴公。舊又置星軺鎮。

　　端氏有石門山、巨峻山。

　　陵川有太行山、九仙山。

　　陽城元光二年十一月升為績州。有王屋山、濩澤。

　　高平有頭顱山、米山、丹水。

　　沁水有鹿臺山、沁水、馬邑山。

　　潞州，上。宋隆德府上黨郡昭德軍節度使。天會六年，節度使兼潞南沁觀察處置使。戶七九千二百三十二。縣八、鎮四：

　　上黨倚。鎮一八義。

　　壺關有抱犢山、紫團山、赤壤山。

　　屯留有盤秀山、絳水。鎮一寺底。

　　長子有羊頭山、發鳩山、堯水鎮一橫水。

　　潞城有三垂山、伏牛山、潞水、漳水。

　　襄垣有鹿臺山、涅水、漳水。鎮一礻虎亭。

　　黎城有白岩山、故壺口關。

　　涉貞祐三年七月升為崇州，以黎城縣隸焉。四年八月以殘破複為縣。興定五年九月複升為州。有崇山、涉水。

　　遼州，中，刺史。宋本樂平郡刺史，天會六年以與東京遼州同，加「南」字，天德三年複去「南」字。戶一萬五千八百五十。縣四、鎮一、關一：

　　遼山倚。有箕山、青谷水。鎮一平城、舊縣也、貞元間廢為鎮，屬遼山縣，及廢舊芹泉鎮。關一黃澤。

　　榆社有武鄉水、石勒漚麻池。

　　和順有九原山。

　　儀城舊為平城縣，貞元二年廢入遼山為鎮，貞祐四年複升為縣，更今名。

　　沁州，中，刺史錦山郡。宋威勝軍，天會六年升為州。元光二年升為節鎮，軍曰義勝。戶一萬八千五十九。縣四、鎮一：

　　銅鞮倚。有銅鞮山、石梯山、洹水、交水。

　　武鄉有胡甲山、武鄉水。鎮一南關。

　　沁原元光二年十一月升為穀州。有霍山、沁水。

　　綿上有羊頭山、沁水。

　　懷州，上，宋河內郡防禦，天會六年以與臨潢府懷州同、加「南」字，仍舊置沁南軍節度使，天德三年去「南」字。皇統三年閏四月置黃沁河堤都大管勾司。大定五年置行元帥府。興定五年置招撫司。戶八萬六千七百五十六。縣四、鎮六：

　　河內倚。有太行陘、太行山、黃河、沁水、浿水。鎮四武德、柏鄉、萬善、清化。

　　修武有濁鹿城。鎮一承恩。

　　山陽興定四年以修武縣重泉村為山陽縣，隸輝州。

　　武陟有太行山、天門山、黃河、沁水。鎮一宋郭。

　　孟州，上。宋濟源郡節度，天會六年降河陽府為孟州，置防禦，守盟津。宣宗朝置經略司。戶四萬一千六百四十九。縣四、鎮二：

　　河陽倚。有嶺山、黃河、湛水、同水。鎮二谷羅、沇河。

　　王屋有王屋山、天壇山、析城山、黃河。

　　濟源有太行山、孔山、濟水、澳水、沁水。

　　溫有黃河、湋水。

京兆府路
　　京兆府路，宋為永興軍路。皇統二年省並陝西六路為四，曰京兆，曰慶原，曰熙秦，曰鄜延。府一，領節鎮一，防禦一，刺郡四，縣三十六、鎮三十七。

　　京兆府，上。宋京兆郡永興軍節度使。皇統二年置總管府，天德二置陝西路統軍司、陝西東路轉運司。產白芷、麻黃、白蒺藜、茴香、細辛。戶九萬八千一百七十七。縣十二、鎮十：舊又有中橋、臨涇二鎮，後廢。

　　長安倚。有終南山、龍首山、灃水、渭水、鎬水。鎮一子午。

　　咸寧倚。本萬年，後更名。泰和四年廢，尋複。鎮二鳴犢、乾祐。

　　興平有渭水、醴泉。

　　涇陽

　　臨潼有驪山、渭水、戲水。鎮一零口。

　　藍田有藍田山、匱山、灞水。

　　雲陽　鎮一孟店。

　　高陵有涇水、渭水、白渠鎮二毗沙、渭城。

　　終南宋清平軍。鎮一甘河。

　　櫟陽有渭水、沮河、清泉陂。鎮一粟邑。

　　鄠有終南山、牛首山、渼陂、渭水。鎮一秦渡。

　　咸陽

　　商州，下，刺史。宋上洛郡軍事。貞祐四年升為防禦，尋隸陝州，興定二年正月複來屬，元光二年五月改隸河南路。戶三千九百九十九。縣二、鎮一：舊又有西市、黃川、青雲三鎮，後廢。

　　上洛有楚山、熊耳山、丹水、嶢關。鎮二商洛、豐陽，皆舊為縣，貞元二年廢為鎮。

　　洛南有塚嶺山、洛水。

　　虢州，下，刺史。宋虢郡軍事。貞祐二年割為陝州支郡，以備潼關。戶一萬二十二。縣三、鎮五：

　　虢略有鹿蹄山、黃河。燭水。鎮三靖遠、玉城、硃陽。

　　盧氏有硃陽山、熊耳山、洛水、鄢水。鎮二社管，欒川舊為縣，海陵貞元二年廢為鎮。

　　硃陽海陵時當廢，後複置。有地肺山。

　　乾州，中，刺史。宋嘗改為醴州，天德三年複。戶二萬六千八百五十六。縣四、鎮三：

　　奉天有梁山、莫谷水、甘谷水。鎮一薛祿。

　　醴泉有九峻山、浪水。鎮一甘北。

　　武亭本武功，大定二十九年以嫌顯宗諱更。有敦物山、武功山、渭水。鎮一長寧。

　　好畤有梁山、武亭河。

　　同州，中，宋馮翊郡定國節度，治馮翊。後改安國軍節度使。舊貢圓筋繭耳羊，大定十一年罷之。戶三萬五千五百六十一。縣六、鎮九：

　　馮翊倚。有洛水、渭水。鎮二沙苑並臨。

　　朝邑有黃河、渭水。鎮四朝邑、新市、延祥、洿穀。

　　白水有五龍山、洛水、白水。

　　郃陽有非山、瀵水、黃河。鎮一夏陽。

　　澄城有梁山、洛水。

　　韓城貞祐三年為楨州，以郃陽縣隸焉。鎮二寺前、良輔。

　　耀州，上，刺史。宋華原郡感德軍節度，皇統二年降為軍事，後為刺史州。戶五萬二百一十一。縣四、鎮二：

　　華原有土門山、漆水、沮水。

　　同官有白馬山、同官川。鎮一黃堡。

　　美原有頻陽山。

　　三原有堯門山、中白渠。鎮一龍橋。

　　華州，中。宋華陰郡鎮潼軍節度，治鄭，國初因之，後置節度使，皇統二年降為防禦使。貞祐三年八月升為節鎮，軍曰金安，以商州為支郡。戶五萬三千八百。縣五、鎮六：

　　鄭倚。有少華山、聖山、渭水、符禺水。鎮一赤水。

　　華陰有太華山、松果山、黃河、渭水、潼關。鎮二關西、敷水。

　　下邽有渭水、太白渠。鎮二素化、新市。

　　蒲城有金粟山、洛水。鎮一荊姚。

　　渭南有靈臺山、渭水。

鳳翔路
　　鳳翔路，宋秦鳳路，治秦州。府二、領防禦二，刺郡二，縣三十三，城一，堡四，寨十四，鎮十五。

　　鳳翔府，中。宋扶風郡鳳翔軍節度。皇統二年升為府，軍名天興，大定十九年更軍名為鳳翔。大定二十七年升總管府。產芎藭、獨活、燈草、無心草、升麻、秦艽、骨碎補、羌活。戶六萬三千三百三。縣九、鎮四：舊有橫水、驛店、崔模、麻務，長清五鎮，後廢。

　　鳳翔倚。有杜陽山、吳岳、雍水。舊名天興縣，大定十九年更。

　　寶雞有陳倉山、渭水、�水、大散關。鎮一武城。

　　虢有楚山、渭水。鎮一陽平。

　　郿有太白山、渭水。

　　盭厔南至巡馬道二十里。貞祐四年升為恆州，以郿縣隸焉。有終南山、渭水、浴穀。

　　扶風國初作扶興。有渭水、湋水。鎮一岐陽。

　　岐山有岐山、終南山、渭水、姜水、�水。鎮一馬跡。

　　普潤有杜水、漆水、岐山。

　　麟遊有五將山、黝土山。

　　德順州，上，刺史。宋德順軍，國初隸熙秦路，皇統二年升為州，大定二十七年來屬。貞祐四年四月升為防禦，十月升為節鎮，軍曰隴安。戶三萬五千四百四十九。縣六、寨四、堡一：舊有上接鎮、通安寨、王家城、牧龍城、同家堡、後廢。

　　隴幹倚。

　　水洛本中安堡城。堡一中安。

　　威戎本威戎堡城。

　　隆德本隆德寨。

　　通邊本通邊寨。寨三靜邊舊為縣，得勝，甯安。

　　治平本治平寨。寨一懷遠。

　　平涼府，散，中。宋渭州隴西郡平涼軍節度。舊為軍，後置陝西西路轉運司、陝西東、西路提刑司。大定二十六年來屬。戶三萬一千三十三。縣五、鎮五、寨一：

　　平涼倚。有羊頭山、馬屯山。

　　潘原有鳥鼠山、銅城山。

　　崇信有閣川水。鎮一西赤城。

　　華亭有小隴山。

　　化平本名安化，大定七年更。鎮四安化、安國、白岩河、耀武。寨一瓦亭。

　　鎮戎州，下，刺史。本鎮戎軍，大定二十二年為州，二十七年來屬。戶一萬四百四十七。縣二、堡三、寨八：

　　東山本東山寨。

　　三川本三川寨。堡三彭陽、乾興、開遠。寨八天聖、飛泉、熙甯、靈平、通峽、蕩羌、九羊、張義。

　　秦州，下。宋天水郡雄武軍節度，後置秦鳳路。國初置節度，皇統二年置防禦使，隸熙秦路，大定二十七年來屬，元光二年四月升為節鎮，軍曰鎮遠，後罷，貞祐三年複置。戶四萬四百四十八。縣八、城一、寨三、鎮二：舊有甘穀城、甘泉城、結藏城、定西寨、西顧堡，後廢。

　　成紀倚。有龍馬泉。

　　冶坊

　　甘穀

　　清水宋舊縣。有中隴山、嶓塚山、清水。

　　雞川

　　隴城有大隴山、瓦亭山。寨一隴城。

　　西寧貞祐四年十月升為西寧州，以甘穀、雞川、治平三縣隸焉。

　　秦安　城一伏羌。寨二三陽務、弓門。鎮二靜戎、褷穰。

　　隴州，下，宋�陽郡，防禦。海陵時隸熙秦路，大定二十七年來屬。戶一萬六千四百四十二。縣三、鎮五：

　　�陽倚。有�水、隃麋澤。鎮二安化、新興。

　　�源有吳岩山、白環水。鎮三吳山、定戎、隴西。

　　隴安泰和八年以隴安寨升。有秦嶺山、渭水。

鄜延路
　　鄜延路，府一，領節鎮一，刺郡四，縣十六，鎮五，城二，堡四，寨十八，關二。

　　延安府，下。宋延安郡彰武軍節度使，皇統二年置彰武軍總管府。戶八萬中九百九十四。縣七、寨四、堡一、鎮一。

　　膚施倚。有五龍山、伏龍山、洛水、清水、濯巾水。鎮一樂盤。

　　延川有濯巾水、黃河、吐延水。寨一永平。

　　延長有獨戰山、濯巾水。

　　臨真有庫利川。

　　甘泉有洛水。

　　敷政有三捶山、洛水。

　　門山有重覆山、黃河、渭牙川水。堡二安定，置第六正將。安寨。寨四萬安，興定二年廢。德安，置第五副將。招安。永平，有丹陽驛。

　　丹州，中，刺史。宋咸甯郡軍事，國初因之。戶一萬三千七十八。縣一、鎮一、關一：

　　宜川有雲岩山、孟門山、黃河、庫利川。鎮一雲岩。關一烏仁。

　　保安州，下，刺史。宋保安軍，大定二十二年升為州。戶七千三百四十。縣一、寨三、鎮二、堡一、城一：

　　保安大定十二年以保安軍置。寨三德靖、順甯、平戎。鎮二靜邊、永和。堡一園林。城一金湯。

　　綏德州，下，刺史。唐綏州，宋綏德軍，大定二十二年升為州。戶一萬二千七百二十。縣一、寨十、城一、堡一、關一

　　清澗本宋清澗城，大定二十二年升。寨十暖泉，義合，清邊，臨夏，白草，米脂置第二將，懷甯，鎮邊，綏平，克戎置第四將。城一嗣武。堡一開光。關一永寧。

　　鄜州，下。宋洛交郡康定軍節度，國初因之，置保大軍節度使。戶六萬二千九百三十一。縣四、鎮一：

　　洛交倚。有疏屬山、洛水、華池水。鎮一三川。

　　直羅有大盤山、羅川水。

　　酈城有楊班湫。

　　洛川有洛川水、圜水。

　　坊州，中，刺史。宋中部郡軍事。戶二萬七百四十六。縣二、鎮一：

　　中部有沮河、橋山、石堂山、洛水、蒲谷水。

　　宜君有沮水。鎮一玉華。

　　天會五年，元帥府宗翰、宗望奉詔伐宋，若克宋則割地以賜夏。及宋既克，乃分割楚、夏疆封，自麟府路洛陽溝距黃河西岸，西曆暖泉堡，鄜延路米脂穀至累勝寨，環慶路威邊寨逾九星原至委布穀，涇原路威川寨略古蕭關至北谷，秦鳳路通懷堡至古會州，自此距黃河，依見流分熙河路盡西邊，以限楚、夏之封，或指定地名有懸邈者，相地勢從便分畫。

慶原路
　　慶原路，舊作陝西西路。府一，領節鎮二，刺郡三，縣十八，鎮二十三，城二，堡四，寨二十二，邊將營八。

　　慶陽府，中。宋安化郡慶陽軍節度。本慶州軍事，國初改安國軍，後置定安軍節度使兼總管，皇統二年置總管府。戶四萬六千一百七十一。縣三、城二、堡一、寨三、鎮七：

　　安化倚。有馬嶺山、延慶水。

　　彭原有彭池原、睦陽川。鎮二董志、赤城。

　　合水有子午山。鎮五金櫃、懷安、業樂、五交、景山。城二白豹、大順。寨三安疆、華池、柔遠。堡一荔原。

　　環州，上，刺史。宋軍事，國初因之，大定間升為刺郡。戶九千五百四。縣一、堡三、寨六、鎮三：

　　通遠倚。有鹵河、馬嶺阪、塔子平榷場。堡三木瓜、歸德、興平。舊有惠丁、射香、流井三堡，後廢。寨六定邊、平遠、永和、洪德、烏倫、安邊。鎮三合道、馬嶺、木波。

　　甯州，中，刺史。宋彭原郡興寧軍節度，國初因之，皇統二年降為軍，仍加「西」字，天德二年去「西」字，為刺郡。戶三萬四千七百五十七。縣四、鎮五：

　　安定本名定安，大定七年更。倚。有洛水、九陵水。鎮一交城。

　　定平鎮二棗社、大昌。

　　真寧有子午山、羅川水。鎮二要關、山河。

　　襄樂有延川水。

　　邠州，中。宋新平郡靜難軍節度使，國初因之。戶四萬七千二百九十一。縣五、鎮三、寨一：

　　新平倚。有涇水、潘水。

　　淳化有仲山、車箱阪。

　　宜祿有涇水、汭水。鎮一亭口。

　　永壽宋隸醴州。有高泉山。鎮一永壽。舊有邵寨鎮，後割隸涇州。寨一常寧。

　　三水有石門山、涇水、羅川水。鎮一清泉。

　　原州，上，刺史。宋平涼郡軍事，大定二十七年為涇州支郡，後複軍事。戶一萬七千八百。縣二、鎮三、寨五：

　　臨涇倚。有陽晉水、朝那水。

　　彭陽有大湖河、蒲川河。鎮三蕭鎮、柳泉、新城。寨五綏甯、平甯、靖安、開邊、西壕。

　　涇州，中，彰化軍節度使。本治涇川，元光二年徙治長武。戶二萬六千二百九十。縣四、寨一、鎮二：

　　涇川本保定縣，大定七年更。寨一官地。

　　長武

　　良原

　　靈台鎮二百里、邵寨。

　　邊將：

　　第二將營，在荔原堡西，白豹城南七十五里，戶三千七百一十六。

　　次西第四將營，戶一千二百三十二。

　　次西第三將營，戶二千一百五。

　　次西第八將營，戶一千二百二十二。

　　次西第七將營，戶八百五十。

　　次西第九將營，戶七百二十七。

　　次西第六將營，戶九百八十九。

　　次西第五將營，戶三百六十四。

　　皇統六年，以德威城、西安州、定邊軍等沿邊地賜夏國，從所請也。正隆元年，命與夏國邊界對立烽候，以防侵軼。

臨洮路
　　臨洮路，皇統二年改熙州為臨洮府，置熙秦路總管府，大定二十七年更今名。府一，領節鎮一，防禦一，刺郡四，縣一十三，鎮六，城六，堡十二，寨九，關二。

　　臨洮府，中。宋舊熙州臨洮郡鎮洮軍節度，後更為德順軍，皇統二年置總管府。產甘草、庵珣子、大黃。戶一萬九升七百二十一。縣三、鎮一、城一、堡四：

　　狄道有白石山、洮水、浩亹河。鎮一慶平。城一景骨。

　　當川堡一通穀。

　　康樂堡三渭源，臨洮，南川臨宋界。

　　積石州，下，刺史。本宋積石這溪哥城，大定二十二年為州，戶五千一百八十五。縣一、城三、堡三：

　　懷羌西至生羌界八十里。城三循化，西至生羌界一百里。大通，臨河、夏界。來羌，臨夏邊。堡三通津、臨灘、來同。

　　洮州，下。宋嘗置團練。刺史。舊軍事。臨宋界，至西生羌界八十里。戶一萬一千三百三十七。堡二：通祐，臨宋界，無民戶，置軍守。鐵城，臨宋界，無民戶，置軍守。

　　蘭州，上，刺史。宋金城郡軍事。戶一萬一千三百六十、鎮三、城二、堡三、關一：

　　定遠兼第十將，去質孤堡一十五里。

　　龕谷宋舊寨。

　　阿幹宋舊寨。城二甯遠、安羌。堡三東關、質孤，臨夏邊，兼第八將。西關，臨黃河、夏邊鎮三原川、豬觜、納米。關一京玉。

　　鞏州，下，節度。宋通遠軍，皇統二年升軍事為通遠軍節度使。戶三萬六千三百一。縣五、寨四、鎮一：

　　隴西宋舊縣。

　　通渭

　　定西貞祐四年六月升為州，以通西、安西隸焉。鎮一鹽川。舊有赤觜鎮，後廢。

　　通西

　　安西寨四熟羊，臨宋界。來遠，去宋界二十五里，舊為鎮。永甯，去宋界三十里。南川。舊有平西、寧遠二寨，及南三岔堡。

　　會州，上，刺史。宋前舊名汝遮。戶八千九百一十八。縣一、舊有會川城。寨二關一：

　　保川寨二平西、通安。關一會安，舊作會寧。

　　河州，下，防禦，宋安鄉郡軍事。至都西千七百一十里。皇統二年升軍事為防禦，貞祐四年十月升為節鎮，軍曰平西。戶一萬四千九百四十二。縣二、城一、寨三、鎮一：

　　枹罕國初廢，貞元二年複置。

　　甯河城一安鄉關。寨三南川、通會關、定羌城。鎮一積慶。


Chinese text: This work was published before January 1, 1923, and is in the
public domain worldwide because the author died at least 100 years ago.
