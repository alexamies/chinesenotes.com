Shi Le《釋樂》
Explanation of Music
This section of the Er Ya describes musical terms and instruments.

宮謂之重。商謂之敏。角謂之經。徵謂之迭。羽謂之柳。
大瑟謂之灑。
大琴謂之離。
大鼓謂之鼖，小者謂之應。
大磬謂之毊。
大笙謂之巢，小者謂之和。
大箎謂之沂。
大塤謂之嘂。
大鐘謂之鏞，其中謂之剽，小者謂之棧。
大簫謂之言，小者謂之筊。
大管謂之簥，其中謂之篞，小者謂之篎。
大籥謂之產，其中謂之仲，小者謂之箹。
徒鼓瑟謂之步。
徒吹謂之和。
徒歌謂之謠。
徒擊鼓謂之咢。
徒鼓鐘謂之修徒鼓磬謂之寋。
所以鼓柷謂之止。
所以鼓敔謂之籈。
大鼗謂之麻，小者謂之料。
和樂謂之節。

<p>Source: Chinese Text Project <a href="http://ctext.org/er-ya">http://ctext.org/er-ya</a></p>