禮儀一

唐、虞之時，祭天之屬為天禮，祭地之屬為地禮，祭宗廟之屬為人禮。故《書》雲命伯夷典朕三禮，所以彌綸天地，經緯陰陽，辨幽賾而洞幾深，通百神而節萬事。殷因于夏，有所損益，旁垂祗訓，以勸生靈。商辛無道，雅章湮滅。周公救亂，弘制斯文，以吉禮敬鬼神，以凶禮哀邦國，以賓禮親賓客，以軍禮誅不虔，以嘉禮合姻好，謂之五禮。故曰「禮經三百，威儀三千，未有入室而不由戶者」也。成、康由之，而刑厝不用。自犬戎弑後，遷周削弱，禮失樂微，風凋俗敝。仲尼預蠟賓而歎曰：「丘有志焉，禹、湯、文、武、成王、周公未有不謹於禮者也。」於是緝禮興樂，欲救時弊。君棄不顧，道鬱不行。故敗國喪家亡人，必先廢其禮。昭公娶孟子而諱姓，楊侯竊女色而傷人，故曰婚姻之禮廢，則淫僻之罪多矣。群飲而逸，不知其郵，鄉飲酒之禮廢，則爭鬥之獄繁矣。魯侯逆五廟之祀，漢帝罷三年之制，喪祭之禮廢，則骨肉之恩薄矣。諸侯下堂于天子，五伯召君于河陽，朝聘之禮廢，則侵陵之漸起矣。秦氏以戰勝之威，併吞九國，盡收其儀禮，歸之咸陽。唯采其尊君抑臣，以為時用。至於退讓起于趨步，忠孝成於動止，華葉靡舉，鴻纖並擯。甚芻狗之棄路，若章甫之遊越，儒林道盡，《詩》《禮》為煙。漢高祖既平秦亂，初誅項羽，放賞元勳，未遑朝制。群臣飲酒爭功，或拔劍擊柱，高祖患之。叔孫通言曰：「儒者難與進取，可與守成。」於是請起朝儀而許焉，猶曰：「度吾能行者為之。」微習禮容，皆知順軌。若祖述文武，憲章洙泗，則良由不暇，自畏之也。武帝興典制而愛方術，至於鬼神之祭，流宕不歸。世祖中興，明皇纂位，祀明堂，襲冠冕，登靈台，望雲物，得其時制，百姓悅之。而朝廷憲章，其來已舊，或得之於升平之運，或失之於凶荒之年。而世載遐邈，風流訛舛，必有人情，將移禮意，殷周所以異軌，秦漢於焉改轍。至於增輝風俗，廣樹堤防，非禮威嚴，亦何以尚！譬山祗之有嵩岱，海若之有滄溟，飾以涓塵，不貽伊敗。而高堂生於所傳《士禮》亦謂之儀，弘暢人情，粉飾行事。洎西京以降，用相裁准，鹹稱當世之美，自有周旋之節。黃初之詳定朝儀，太始之削除乖謬，則《宋書》言之備矣。

梁武始命群儒，裁成大典。吉禮則明山賓，凶禮則嚴植之，軍禮則陸璉，賓禮則賀瑒，嘉禮則司馬褧。帝又命沈約、周舍、徐勉、何佟之等，鹹在參詳。陳武克平建業，多准梁舊，仍詔尚書左丞江德藻、員外散騎常侍沈洙、博士沈文阿、中書舍人劉師知等，或因行事，隨時取捨。後齊則左僕射陽休之、度支尚書元修伯、鴻臚卿王晞、國子博士熊安生，在周則蘇綽、戶辯、宇文弼，並習於儀禮者也，平章國典，以為時用。高祖命牛弘、辛彥之等采梁及北齊《儀注》，以為五禮雲。

《禮》曰：「萬物本乎天，人本乎祖，所以配上帝也。」秦人蕩六籍以為煨燼，祭天之禮殘缺，儒者各守其所見物而為之義焉。一雲：祭天之數，終歲有九，祭地之數，一歲有二，圓丘、方澤，三年一行。若圓丘、方澤之年，祭天有九，祭地有二。若天不通圓丘之祭，終歲有八；地不通方澤之祭，終歲有一。此則鄭學之所宗也。一雲：「唯有昊天，無五精之帝。而一天歲二祭，壇位唯一。圓丘之祭，即是南郊，南郊之祭，即是圓丘。日南至，於其上以祭天，春又一祭，以祈農事，謂之二祭，無別天也。五時迎氣，皆是祭五行之人帝太皞之屬，非祭天也。天稱皇天，亦稱上帝，亦直稱帝。五行人帝亦得稱上帝，但不得稱天。故五時迎氣及文、武配祭明堂，皆祭人帝，非祭天也。此則王學之所宗也。梁、陳以降，以迄于隋，議者各宗所師，故郊丘互有變易。

梁南郊，為圓壇，在國之南。高二丈七尺，上徑十一丈，下徑十八丈。其外再壝，四門。常與北郊間歲。正月上辛行事，用一特牛，祀天皇上帝之神於其上，以皇考太祖文帝配。禮以蒼璧制幣。五方上帝、五官之神、太一、天一、日、月、五星、二十八宿、太微、軒轅、文昌、北斗、三台、老人、風伯、司空、雷電、雨師，皆從祀。其二十八宿及雨師等座有坎，五帝亦如之，餘皆平地。器以陶匏，席用稿秸。太史設柴壇於丙地。皇帝齋于萬壽殿，乘玉輅，備大駕以行禮。禮畢，變服通天冠而還。北郊，為方壇於北郊。上方十丈，下方十二丈，高一丈。四面各有陛。其外為壝再重。與南郊間歲。正月上辛，以一特牛，祀後地之神於其上，以德後配。禮以黃琮制幣。五官之神、先農、五嶽、沂山、岳山、白石山、霍山、無閭山、蔣山、四海、四瀆、松江、會稽江、錢塘江、四望，皆從祀。太史設埋坎於壬地焉。

天監三年，左丞吳操之啟稱：「《傳》雲'啟蟄而郊'，郊應立春之後。」尚書左丞何佟之議：「今之郊祭，是報昔歲之功，而祈今年之福。故取歲首上辛，不拘立春之先後。周冬至於圓丘，大報天也。夏正又郊，以祈農事，故有啟蟄之說。自晉太始二年，並圓丘、方澤同於二郊。是知今之郊禋，禮兼祈報，不得限以一途也。」帝曰：「圓丘自是祭天，先農即是祈穀。但就陽之位，故在郊也。冬至之夜，陽氣起於甲子，既祭昊天，宜在冬至。祈谷時可依古，必須啟蟄。在一郊壇，分為二祭。」自是冬至謂之祀天，啟蟄名為祈穀。何佟之又啟：「案鬯者盛以六彝，覆以畫>，備其文飾，施之宗廟。今南北二郊，《儀注》有課，既乖尚質，謂宜革變。」博士明山賓議，以為：「《表記》'天子親耕，粢盛秬鬯，以事上帝'，蓋明堂之裸耳。郊不應裸。」帝從之。又有司以為祀竟，器席相承還庫，請依典燒埋之。佟之等議：「案《禮》'祭器弊則埋之'。今一用便埋，費而乖典。」帝曰：「薦藉輕物，陶匏賤器，方還付庫，容複穢惡。但敝則埋之，蓋謂四時祭器耳。」自是從有司議，燒埋之。四年，佟之雲：「《周禮》'天曰神，地曰祇'。今天不稱神，地不稱祇，天欑題宜曰皇天座，地欑宜曰後地座。又南郊明堂用沉香，取本天之質，陽所宜也。北郊用上和香，以地於人親，宜加雜馥。」帝並從之。五年，明山賓稱：「伏尋制旨，周以建子祀天，五月祭地。殷以建醜祀天，六月祭地。夏以建寅祀天，七月祭地。自頃代以來，南北二郊，同用夏正。」詔更詳議。山賓以為二儀並尊，三朝慶始，同以此日二郊為允。並請迎五帝於郊，皆以始祖配饗。及郊廟受福，唯皇帝再拜，明上靈降祚，臣下不敢同也。」詔並依議。六年，議者以為北郊有嶽鎮海瀆之座，而又有四望之座，疑為煩重。儀曹郎硃異議曰：「望是不即之名，豈容局於星海，拘于嶽瀆？」明山賓曰：「《舜典》雲'望於山川'。《春秋傳》曰'江、漢、沮、漳，楚之望也'。而今北郊設嶽鎮海瀆，又立四望，竊謂煩黷，宜省。」徐勉曰：「岳瀆是山川之宗。至於望祀之義，不止于嶽瀆也。若省四望，於義為非。」議久不能決。至十六年，有事北郊，帝複下其議。於是八座奏省四望、松江、浙江、五湖等座。其鐘山、白石，既土地所在，並留如故。七年，帝以一獻為質，三獻則文，事天之道，理不應然，詔下詳議。博士陸瑋、明山賓、禮官司馬褧以為「宗祧三獻，義兼臣下，上天之禮，主在帝王，約理申義，一獻為允」。自是天地之祭皆一獻，始省太慰亞獻，光祿終獻。又太? Ｘ┩跎猂緋疲骸肝屐胛輝詒苯跡饍睬鴆灰酥厴琛！溝墼唬骸肝逍兄磘阸斕鼐閿校室肆醬印！股猂纈衷唬骸阜綺湏⒂曄Γ拎椿跹⒈閑且印６飜衲轄檢牖跹⒈隙鹂牽癦醇婪縭Α⒂曄Γ䦉止造氳洹！溝墼唬骸富跹⒈獻允嵌颧猬慫拗䁥诶縭Α⒂曄ψ允腔跹⒈閑竅鋁ァＡ郊婪竅印！故竝荒輳羮ｋ海㗾苯賈褂幸緩＃拎岸髌枷喑杏悶賡奘⑸锖蟮匕賦杏瘛Ｓ種頗媳倍髌繼誠輪諫裰絝覥ひ園酌伃覉孿暌欏０俗⅖啵骸浮獨瘛吩啤厶煜輪錚蘯蘅梢猿破淶隆辠饍蛑技牢璢蓿糓聿揮ζ狻Ｓ紙逵冒酌糓裎匏觥；侍齏蟮圩齚扔覓蓿饍蛑加匈摶濉！褂謔歉撓盟剄蓿燶⒈苯賈盟暮Ｗ朥Ｎ宓垡韻攏覥び悶嚴轜錄觶燶⒁運剄蕖Ｓ值墼唬骸浮獨瘛貳甞澇掠誑病辠軚加稍率且躋濉＝裎宓厶焐瘢顋筚湧病Ｓ幀獨瘛吩啤甞廊沼諤常拎澇掠誑病辠燶⑹潛鵂潰燶還卦誚跡實酶鞔右躚舳餻⑻晨病Ｓ諛轄跡麖脫糝竝澹麖佑詒苯跡麖鴕踔竝濉＜仍憑脫簦飈逵胍躋臁Ｐ竊掠爰潰糓聿晃病！拱俗⅖嘣唬骸肝宓壑竝澹燶揮牕湧病Ａ加善氪诔睬鸚《竈揖轹㗾呶薨采裰禩朥＝袂鸚渭卻螅飈卓扇"病Ｇ胛宓圩び諤成希莾鈮枚颧猬慫藜壩曄Φ茸絝覥ねＮ病！棺允悄媳倍髌跡覥の蘅參灰印Ｊ磘唚輳鎅垡醞禸觥⑵潛牕閌翹斕郟饀諤吃蜃穡饀諳略蟣啊Ｇ夷轄妓鍈撈旎剩杧湮宓郾鷯忻魈彌糂耄燶環持厴琛Ｓ紙檢攵颧猬慫薅髢奘獏鳟劍饀諞邈諶弧Ｓ謔悄轄際汲镫宓垤耄拎郵獏鳟階絝饀攵颧猬慫薷饔諂浞蕉髢犱場?

陳制，亦以間歲。正月上辛，用特牛一，祀天地於南北二郊。永定元年，武帝受禪，修南郊，圓壇高二丈二尺五寸，上廣十丈，柴燎告天。明年正月上辛，有事南郊，以皇考德皇帝配，除十二辰座，加五帝位，其餘准梁之舊。北郊為壇，高一丈五尺，廣八丈，以皇妣昭後配，從祀亦准梁舊。及文帝天嘉中，南郊改以高祖配，北郊以德皇帝配天。太中大夫、領大著作、攝太常卿許享奏曰：「昔梁武帝雲：'天數五，地數五，五行之氣，天地俱有。'故南北郊內，並祭五祀。臣按《周禮》：'以血祭社稷五祀。'鄭玄雲：'陰祀自血起，貴氣臭也。五祀，五官之神也。'五神主五行，隸於地，故與埋沈副辜同為陰祀。既非煙柴，無關陽祭。故何休雲：'周爵五等者，法地有五行也。'五神位在北郊，圓丘不宜重設。」制曰：「可。」亨又奏曰：「梁武帝議，箕、畢自是二十八宿之名，風師、雨師自是箕、畢下隸，非即星也。故郊雩之所，皆兩祭之。臣案《周禮》大宗伯之職雲：'郐鍮燎祀司中、司令、風師、雨師。'鄭眾雲：'風師，箕也；雨師，畢也。'《詩》雲：'月離于畢，俾滂沱矣。'如此則風伯、雨師即箕、畢星矣。而今南郊祀箕、畢二星，複祭風伯、雨師，恐乖祀典。」制曰：「若郊設星位，任即除之。」享又奏曰：「《梁儀注》曰：'一獻為質，三獻為文。事天之事，故不三獻。'臣案《周禮》司樽所言，三獻施于宗祧，而鄭注'一獻施於群小祀'。今用小祀之禮施於天神大帝，梁武此義為不通矣。且樽俎之物，依于質文，拜獻之禮，主於虔敬。今請凡郊丘祀事，准于宗祧，三獻為允。」制曰：「依議。」廢帝光大中，又以昭後配北郊。及宣帝即位，以南北二郊卑下，更議增廣。久而不決。至太建十一年，尚書祠部郎王元規議曰：

案前漢《黃圖》，上帝壇徑五丈，高九尺；後土壇方五丈，高六尺。梁南郊壇上徑十一丈，下徑十八丈，高二丈七尺，北郊壇上方十丈，下方十二丈，高一丈。即日南郊壇廣十丈，高二丈二尺五寸，北郊壇廣九丈三尺，高一丈五寸。今議增南郊壇上徑十二丈，則天大數，下徑十八丈，取於三分益一，高二丈七尺，取三倍九尺之堂。北郊壇上方十丈，以則地義，下至十五丈，亦取二分益一，高一丈二尺，亦取二倍漢家之數。《禮記》雲：「為高必因丘陵，為下必因川澤。因名山升中於天，因吉土饗帝於郊。」《周官》雲：「冬日至，祠天於地上之圓丘。夏日至，祭地於澤中之方丘。」《祭法》雲：「燔柴於泰壇，祭天也。瘞埋於泰折，祭地也。」《記》雲：「至敬不壇，掃地而祭。」於其質也，以報覆燾持載之功。《爾雅》亦雲：「丘，言非人所造為。」古圓方兩丘，並因見有而祭。本無高廣之數。後世隨事遷都，而建立郊禮。或有地吉而未必有丘，或有見丘而不必廣潔。故有築建之法，而制丈尺之儀。愚謂郊祀事重，圓方二丘，高下廣狹，既無明文，但五帝不相沿，三王不相襲。今謹述漢、梁並即日三代壇不同，及更增修丈尺如前。聽旨。

尚書僕射臣繕，左戶尚書臣元饒、左丞臣周確、舍人臣蕭淳、儀曹郎臣沈客卿同元規議。詔遂依用。後主嗣立，無意曲禮之事，加舊儒碩學，漸以凋喪，至於朝亡，竟無改作。

後齊制，圓丘方澤，並三年一祭，謂之帝祀。圓丘在國南郊。丘下廣輪二百七十尺，上廣輪四十六尺，高四十五尺。三成，成高十五尺，上中二級，四面各一陛，下級方維八陛。周以三壝，去丘五十步。中壝去內壝，外壝去中壝，各二十五步。皆通八門。又為大營於外壝之外，輪廣三百七十步。其營塹廣一十二尺，深一丈，四面各通一門。又為燎壇，於中壝之外，當丘之丙地。廣輪三十六尺，高三尺，四面各有陛。方澤為壇在國北郊。廣輪四十尺，高四尺，面各一陛。其外為三壝，相去廣狹同圓丘。壝外大營，廣輪三百二十步。營塹廣一十二尺，深一丈，四面各通一門。又為瘞坎於壇之壬地，中壝之外，廣深一丈二尺。圓丘則以蒼璧束帛，正月上辛，祀昊天上帝於其上，以高祖神武皇帝配。五精之帝，從祀於其中丘。面皆內向。日月、五星、北斗、二十八宿、司中、司命、司人、司祿、風師、雨師、靈星於下丘，為眾星之位，遷於內壝之中。合用蒼牲九。夕牲之旦，太尉告廟，陳幣於神武廟訖，埋於兩楹間焉。皇帝初獻，太尉亞獻，光祿終獻。司徒獻五帝，司空獻日月、五星、二十八宿，太常丞已下薦眾星。方澤則以黃琮束帛，夏至之日，禘昆侖皇地祇於其上，以武明皇后配。其神州之神、社稷、岱嶽、沂鎮、會稽鎮、云云山、亭亭山、蒙山、羽山、嶧山、崧岳、霍嶽、衡鎮、荊山、內方山、大別山、敷淺原山、桐柏山、陪尾山、華岳、太嶽鎮、積石山、龍門山、江山、岐山、荊山、嶓塚山、壺口山、雷首山、底柱山、析城山、王屋山、西傾硃圉山、鳥鼠同穴山、熊耳山、敦物山、蔡蒙山、梁山、岷山、武功山、太白山、恆嶽，醫無閭山鎮、陰山、白登山、碣石山、太行山、狼山、封龍山、漳山、宣務山、閼山、方山、苟山、狹龍山、淮水、東海、泗水、沂水、淄水、濰水、江水、南海、漢水、谷水、洛水、伊水、漾水、沔水、河水、西海、黑水、澇水、渭水、涇水、酆水、濟水、北海、松水、京水、桑乾水、漳水、呼沲水、衛水、洹水、延水，並從祀。其神州位在青陛之北甲寅地，社位赤陛之西未地，稷位白陛之南庚地；自餘並內壝之內，內向，各如其方。合用牲十二，儀同圓丘。其後諸儒定禮，圓丘改以冬至雲。其南北郊則歲一祀，皆以正月上辛。南郊為壇于國南，廣輪三十六尺，高九尺，四面各一陛。為三壝，內壝去壇二十五步，中壝、外壝相去如內壝。四面各通一門。又為大營於外壝之外，廣輪二百七十步。營塹廣一丈，深八尺，四面各一門。又為燎壇於中壝之外丙地，廣輪二十七尺，高一尺八寸，四面各一陛。祀 所感帝靈威仰於壇，以高祖神武皇帝配。禮用四圭有邸，幣各如方色。其上帝及配帝，各用騂特牲一，儀燎同圓丘。其北郊則為壇如南郊壇，為瘞坎如方澤坎，祀神州神於其上，以武明皇后配。禮用兩圭有邸，各用黃牲一，儀瘞如北郊。

後周憲章姬周，祭祀之式，多依《儀禮》。司量掌為壇之制，圓丘三成，成崇一丈二尺，深二丈。上徑六丈，十有二階，每等十有二節。在國陽七裏之郊。圓壝徑三百步，內壝半之。方一成，下崇一丈，徑六丈八尺，上崇五尺，方四丈，八方，方一階，階十級，級一尺。方丘在國陰六裏之郊。丘一成，八方，下崇一丈，方六丈八尺，上崇五尺，方四丈。方一階，尺一級。其壝八面，徑百二十步，內壝半之。南郊為方壇于國南五裏。其崇一丈二尺，其廣四丈。其壝方百二十步，內壝半之。神州之壇，崇一丈，方四丈，在北郊方丘之右。其壝如方丘。其祭圓丘及南郊，並正月上辛。圓丘則以其先炎帝神農氏配昊天上帝於其上。五方上帝、日月、內官、中官、外官、眾星，並從祀。皇帝乘蒼輅，載玄冕，備大駕而行。預祭者皆蒼服。南郊，以始祖獻侯莫那配所感帝靈威仰於其上。北郊方丘，則以神農配後地之祇。神州則以獻侯莫那配焉。其用牲之制，祀昊天上帝，祭皇地祇及五帝、日月、五星、十二辰、四望、五官，各以其方色毛。宗廟以黃，社稷以黝，散祭祀用純，表貉磔禳用龐。

高祖受命，欲新制度。乃命國子祭酒辛彥之議定祀典。為圓丘于國之南，太陽門外道東二裏。其丘四成，各高八尺一寸。下成廣二十丈，再成廣十五丈，又三成廣十丈，四成廣五丈。再歲冬至之日，祀昊天上帝於其上，以太祖武元皇帝配。五方上帝、日月、五星、內官四十二座、次官一百三十六座、外官一百一十一座、眾星三百六十座，並皆從祀。上帝、日月在丘之第二等，北斗五星、十二辰、河漢、內官在丘第三等，二十八宿、中官在丘第四等，外官在內壝之內，眾星在內壝之外。其牲，上帝、配帝用蒼犢二，五帝、日月用方色犢各一，五星已下用羊豕各九。為方丘于宮城之北十四裏。其丘再成，成高五尺，下成方十丈，上成方五丈。夏至之日，祭皇地祇於其上，以太祖配。神州、迎州、冀州、戎州、拾州、柱州、營州、咸州、陽州九州山、海、川、林、澤、丘陵、墳衍、原隰，並皆從祀。地祇及配帝在壇上，用黃犢二。神州九州神座於第二等八陛之間：神州東南方，迎州南方，冀州、戎州西南方，拾州西方，柱州西北方，營州北方，鹹州東北方，陽州東方，各用方色犢一。九州山海已下，各依方面八陛之間。其冀州山林川澤，丘陵墳衍，于壇之南少西，加羊豕各九。南郊為壇于國之南，太陽門外道西一裏，去宮十裏。壇高七尺，廣四丈。孟春上辛，祠所感帝赤熛怒於其上，以太祖武元皇帝配。其禮四圭有邸，牲用騂犢二。北郊孟冬祭神州之神，以太祖武元皇帝配。牲用犢二。凡大祀，齋官皆於其晨集尚書省，受誓戒。散齋四日，致齋三日。祭前一日，晝漏上水五刻，到祀所，沐浴，著明衣，鹹不得聞見衰絰哭泣。昊天上帝、五方上帝、日月、皇地祇、神州社稷、宗廟等為大祀，星辰、五祀、四望等為中祀，司中、司命、風師、雨師及諸星、諸山川等為小祀。大祀養性，在滌九旬，中祀三旬，小祀一旬。其牲方色難備者，聽以純色代。告祈之牲者不養。祭祀犧牲，不得捶撲。其死則埋之。

初，帝既受周禪，恐黎元未愜，多說符瑞以耀之。其或造作而進者，不可勝計。仁壽元年冬至祠南郊，置昊天上帝及五方天帝位，並於壇上，如封禪禮。板曰：

維仁壽元年，歲次作噩，嗣天子臣堅，敢昭告於昊天上帝：璿璣運行，大明南至。臣蒙上天恩造，群靈降福，撫臨率土，安養兆人。顧惟虛薄，德化未暢，夙夜憂懼，不敢荒怠。天地靈祇，降錫休瑞，鏡發區宇，昭彰耳目。爰始登極，蒙授龜圖，遷都定鼎，醴泉出地，平陳之歲，龍引舟師。省俗巡方，展禮東嶽，盲者得視，喑者得言，複有蹙人，忽然能步。自開皇已來，日近北極，行於上道，晷度延長。天啟太平，獸見一角，改元仁壽，楊樹生松。石魚彰合符之征，玉兔顯永昌之慶，山圖石瑞，前後繼出，皆載臣姓名，褒紀國祚。經典諸緯，爰及玉龜，文字義理，遞相符會。宮城之內，及在山谷，石變為玉，不可勝數。桃區一嶺，儘是琉璃，黃銀出於神山，碧玉生於瑞曵獻。多楊山響，三稱國興，連雲山聲，萬年臨國。野鵝降天，仍住池沼，神鹿入苑，頻賜引導。騶虞見質，遊驎在野，鹿角生於楊樹，龍湫出於荊穀。慶雲發彩，壽星垂耀。宮殿樓閣，咸出靈芝，山澤川原，多生寶物。威香散馥，零露凝甘。敦煌烏山，黑石變白，弘祿岩嶺，石華遠照。玄狐玄豹，白兔白狼，赤雀蒼烏，野蠶天豆，嘉禾合穗，珍木連理。神瑞休征，洪恩景福，降賜無疆，不可具紀。此皆昊天上帝，爰降明靈，矜湣蒼生，寧靜海內，故錫茲嘉慶，咸使安樂，豈臣微誠所能上感。虔心奉謝，敬薦玉帛犧齊，粢盛庶品，燔祀於昊天上帝。皇考太祖武元皇帝，配神作主。

大業元年，孟春祀感帝，孟冬祀神州，改以高祖文帝配。其餘並用舊禮。十年，冬至祀圓丘，帝不齋於次。詰朝，備法駕，至便行禮。是日大風，帝獨獻上帝，三公分獻五帝。禮畢，禦馬疾驅而歸。

明堂在國之陽。梁初，依宋、齊，其祀之法，猶依齊制。禮有不通者，武帝更與學者議之。舊齊儀，郊祀，帝皆以袞冕。至天監七年，始造大裘，而《明堂儀注》猶雲袞服。十年，儀曹郎硃異以為：「《禮》大裘而冕，祭昊天上帝。五帝亦如之。良由天神高遠，義須誠質，今從泛祭五帝，理不容文。」於是改服大裘。異又以為：「齊儀初獻樽彝，明堂貴質，不應三獻。又不應象樽。《禮》雲：'朝踐用太樽。'鄭雲：'太樽，瓦也。'《記》又雲：'有虞氏瓦樽。'此皆在廟所用，猶以質素，況在明堂，禮不容象。今請改用瓦樽，庶合文質之衷。」又曰：「宗廟貴文，故庶羞百品，天義尊遠，則須簡約。今《儀注》所薦，與廟不異，即理征事，如為未允。請自今明堂肴膳准二郊。但帝之為名，本主生育，成歲之功，實為顯著。非如昊天，義絕言象，雖曰同郊，複應微異。若水土之品，蔬果之屬，猶宜以薦，止用梨棗橘栗四種之果，姜蒲葵韭四種之俎，粳稻黍粱四種之米。自此以外，郊所無者，請並從省除。」初，博士明山賓制《儀注》，明堂祀五帝，行禮先自赤帝始。異又以為：「明堂既泛祭五帝，不容的有先後，東階而升，宜先春帝。請改從青帝始。」又以為：「明堂籩豆等器，皆以雕飾。尋郊祀貴質，改用陶匏，宗廟貴文，誠宜雕俎。明堂之禮，既方郊為文，則不容陶匏，比廟為質，又不應雕俎。斟酌二途，須存厥衷，請改用純漆。」異又以「舊儀，明堂祀五帝，先酌鬱鬯，灌地求神，及初獻清酒，次酃，終醁。禮畢，太祝取俎上黍肉，當御前以授。請依郊儀，止一獻清酒。且五帝天神，不可求之於地，二郊之祭，並無黍肉之禮。並請停灌及授俎法。」又以為：「舊明堂皆用太牢。案《記》雲：'郊用特牲'；又雲'天地之牛，角繭栗'。五帝既曰天神，理無三牲之祭。而《毛詩·我將》篇，雲祀文王於明堂，有'維羊維牛'之說。良由周監二代，其義貴文，明堂方郊，未為極質，故特用三牲，止為一代之制。今斟酌百王，義存通典，蔬果之薦，雖符周禮，而牲牢之用，宜遵夏殷。請自今明堂止用特牛，既合質文之中，又見貴誠之義。」帝並從之。先是，帝欲有改作，乃下制旨，而與群臣切磋其義。制曰：「明堂准《大戴禮》：'九室八牖，三十六戶。以茅蓋屋，上圓下方。'鄭玄據《援神契》，亦雲'上圓下方'，又雲'八窗四達'。明堂之義，本是祭五帝神，九室之數，未見其理。若五堂而言，雖當五帝之數，向南則背葉光紀，向北則背赤熛怒，東向西向，又亦如此，於事殊未可安。且明堂之祭五帝，則是總義，在 郊之祭五帝，則是別義。宗祀所配，複應有室，若專配一室，則是義非配五，若皆配五，則便成五位。以理而言，明堂本無有室。」硃異以為：「《月令》'天子居明堂左個、右個'。聽朔之禮，既在明堂，今若無室，則于義成闕。」制曰：「若如鄭玄之義，聽朔必在明堂，於此則人神混淆，莊敬之道有廢。《春秋》雲：'介居二大國之間。'此言明堂左右個者，謂所祀五帝堂之南，又有小室，亦號明堂，分為三處聽朔。既三處，則有左右之義。在營域之內，明堂之外，則有個名，故曰明堂左右個也。以此而言，聽朔之處，自在五帝堂之外，人神有別，差無相干。」其議是非莫定，初尚未改。十二年，太常丞虞暼爵複引《周禮》明堂九尺之筵，以為高下修廣之數，堂崇一筵，故階高九尺。漢家制度，猶遵此禮，故張衡雲「度堂以筵」者也。鄭玄以廟寢三制既同，俱應以九尺為度。制曰：「可。」於是毀宋太極殿，以其材構明堂十二間，基準太廟。以中央六間安六座，悉南向。東來第一青帝，第二赤帝，第三黃帝，第四白帝，第五黑帝。配帝總配享五帝，在阼階東上，西向。大殿后為小殿五間，以為五佐室焉。

陳制，明堂殿屋十二間。中央六間，依齊制，安六座。四方帝各依其方，黃帝居坤維，而配饗坐依梁法。武帝時，以德帝配。文帝時，以武帝配。廢帝已後，以文帝配。牲乙太牢，粢盛六飯，钅幵羹果蔬備薦焉。後齊采《周官·考工記》為五室，周采漢《三輔黃圖》為九室，各存其制，而竟不立。

高祖平陳，收羅杞梓，郊丘宗社，典禮粗備，唯明堂未立。開皇十三年，詔命議之。禮部尚書牛弘、國子祭酒辛彥之等定議，事在弘傳。後檢校將作大匠事宇文愷依《月令》文，造明堂木樣，重簷複廟，五房四達，丈尺規矩，皆有准憑，以獻。高祖異之，命有司于郭內安業裏為規兆。方欲崇建，又命詳定，諸儒爭論，莫之能決。弘等又條經史正文重奏。時非議既多，久而不定，又議罷之。及大業中，愷又造《明堂議》及樣奏之。煬帝下其議，但令于霍山采木，而建都興役，其制遂寢。終隋代，祀五方上帝，止於明堂，恆以季秋在雩壇上而祀。其用幣各于其方。人帝各在天帝之左。太祖武元皇帝在太昊南，西向。五官在庭，亦各依其方。牲用犢十二。皇帝、太尉、司農行三獻禮於青帝及太祖。自餘有司助奠。祀五官於堂下，行一獻禮。有燎。其省牲進熟，如南郊儀。


Chinese text: This work was published before January 1, 1923, and is in the
public domain worldwide because the author died at least 100 years ago.
