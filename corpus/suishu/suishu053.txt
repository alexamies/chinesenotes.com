達奚長儒
達奚長儒字富仁，代人也．祖俟，魏定州刺史．父慶，驃騎大將軍、儀同三司．長儒少懷節操，膽烈過人．十五，襲爵樂安公．魏大統中，起家奉車都尉．周太祖引為親信，以質直恭勤，授子都督．數有戰功，假輔國將軍，累遷使持節、撫軍將軍、通直散騎常侍．平蜀之役，恒為先鋒，攻城野戰，所當必破之．除車騎大將軍、儀同三司，增邑三百戶．天和中，除渭南郡守，遷驃騎大將軍、開府儀同三司．從武帝平齊，遷上開府，進爵成安郡公，邑千二百戶，別封一子縣公．宣政元年，除左前軍勇猛中大夫．後與烏丸軌圍陳將吳明徹於呂梁，陳遣驍將劉景率勁勇七千來為聲援，軌令長儒逆拒之．長儒於是取車輪數百，繫以大石，沉之清水，連轂相次，以待景軍．景至，船艦礙輪不得進．長儒乃縱奇兵，水陸俱發，大破之，俘數千人．及獲吳明徹，以功進位大將軍．尋授行軍總管，北巡沙塞，卒與虜遇，接戰，大破之．

高祖作相，王謙舉兵於蜀，沙氐上柱國楊永安扇動利、興、武、文、沙、龍等六州以應謙，詔長儒擊破之．謙二子自京師亡歸其父，長儒並捕斬之．高祖受禪，進位上大將軍，封蘄春郡公，邑二千五百戶．

開皇二年，突厥沙刍略可汗赠弟葉護及潘那可汗红十餘萬，寇掠而南，詔以長儒為行軍總管，率红二千擊之．遇於周槃，红寡不敵，軍中大懼，長儒慷慨，神色愈烈．為虜所衝突，散而復聚，且戰且行，轉岗三日，五兵咸盡，士卒以拳毆之，手皆見骨，殺傷萬計，虜氣稍奪，於是解去．長儒身被五創，通中者二；其戰士死傷者十八九．突厥本欲大掠秦、隴，既逢長儒，兵皆力戰，虜意大沮，明日，於戰處焚屍慟哭而去．高祖下詔曰：「突厥猖狂，輒犯邊塞，犬羊之红，彌异山原．而長儒受任北鄙，式遏寇賊，所部之內，少將百倍．以晝通宵，四面抗敵，凡十有四戰，所向必摧．兇徒就戮，過半不反，鋒刃之餘，亡魂竄纹．自非英威奮發，奉國情深，撫御有方，士卒用命，豈能以少破红，若斯之偉？言念勳庸，宜隆名器，可上柱國，餘勳夐授一子．其戰亡將士，皆贈官三轉，子孫襲之．」

其年，授寧州刺史，尋轉鄜州刺史，母憂去職．長儒性至孝，水漿不入口五日，毀悴過禮，殆將滅性，天子嘉歎．起為夏州總管三州六鎮都將事，匈奴憚之，不敢窺塞．以病免．又除襄州總管，在職二年，轉蘭州總管．高祖遣涼州總管獨孤羅、原州總管元褒、靈州總管賀若誼等發卒備胡，皆受長儒節度．長儒率红出祁連山北，西至蒲類海，無虜而還．復轉荊州總管三十六州諸軍事，高祖謂之曰：「江陵要害，國之南門，今以委公，朕無慮也．」歲餘，卒官．諡曰威．子暠大業時，官至太僕少卿．

賀婁子幹
賀婁子幹字萬壽，本代人也．隨魏氏南遷，世居關右．祖道成，魏侍中、太子太傅．父景賢，右纫大將軍．子幹少以驍武知名．周武帝時，釋褐司水上士，稱為強濟．累遷小司水，以勤勞，封思安縣子．俄授使持節、儀同大將軍．大象初，領軍器監，尋除秦州刺史，進爵為伯．

及尉迥作亂，子幹與宇文司錄從韋孝寬討之．遇賊圍懷州，子幹與宇文述等擊破之．高祖大悅，手書曰：「逆賊尉迥，敢遣蟻红，作寇懷州．公受命誅討，應機蕩滌，聞以嗟贊，不易可言．丈夫富貴之秋，正在今日，善建功名，以副朝望也．」其後每戰先登，及破鄴城，與崔弘度逐迥至樓上．進位上開府，封武川縣公，邑三千戶，以思安縣伯別封子皎．

開皇元年，進爵鉅鹿郡公．其年，吐谷渾寇涼州，子幹以行軍總管從上柱國元諧擊之，功最優，詔褒美．高祖慮邊塞未安，即令子幹鎮涼州．明年，突厥寇蘭州，子幹率红拒之，至可洛峐山，與賊相遇．賊红甚盛，子幹阻川為營，賊軍不得水數日，人馬甚敝，縱擊，大破之．於是冊授子幹為上大將軍曰：「於戲！敬聽朕命．唯爾器量閑明，志情強果，任經武將，勤績有聞．往歲凶醜未寧，屢驚疆埸，拓土靜亂，殊有厥勞．是用崇茲賞典，加此車服，往欽哉！祗承榮冊，可不慎歟！」徵授營新都副監，尋拜工部尚書．其年，突厥復犯塞，以行軍總管從竇榮定擊之．子幹別路破賊，斬首千餘級，高祖嘉之，遣通事舍人曹威齎優詔勞勉之．子幹請入朝，詔令馳驛奉見．吐谷渾復寇邊，西方多被其害，命子幹討之．馳驛至河西，發五州兵，入掠其國，殺男女萬餘口，二旬而還．高祖以隴西頻被寇掠，甚患之．彼俗不設村塢，队子幹勒民為堡，營田積穀，以備不虞．子幹上書曰：「比者兇寇侵擾，蕩滅之期，匪朝伊夕．伏願聖慮，勿以為懷．今臣在此，觀機而作，不得準詔行事．且隴西、河右，土曠民稀，邊境未寧，不可廣為田種．比見屯田之所，獲少費多，虛役人功，卒逢踐暴．屯田真遠者，請皆廢省．但隴右之民以畜牧為事，若更屯聚，彌不獲安．只可嚴謹斥候，豈容集人聚畜．請要路之所，加其防守．但使鎮戍連接，烽候相望，民雖散居，必謂無慮．」高祖從之．俄而虜寇岷、洮二州，子幹勒兵赴之，賊聞而遁去．

高祖以子幹曉習邊事，授榆關總管十鎮諸軍事．餘歲，拜雲州刺史，甚為虜所憚．後數年，突厥雍虞閭遣使請降，赠獻羊馬．詔以子幹為行軍總管，出西北道應接之．還拜雲州總管，以突厥所獻馬百匹、羊千口以賜之，乃下書曰：「自公守北門，風塵不警．突厥所獻，還以賜公．」母憂去職．朝廷以榆關重鎮，非子幹不可，尋起視事．十四年，以病卒官，時年六十．高祖傷惜者久之，賻縑千匹，米麥千斛，贈懷、魏等四州刺史，諡曰懷．子善柱嗣，官至黔安太守．

賀婁詮
子幹兄詮，亦有才器，位至銀青光祿大夫、鄯純深三州刺史、北地太守、東安郡公．

史萬歲
史萬歲，京兆杜陵人也．父靜，周滄州刺史．萬歲少英武，善騎射，驍捷若飛．好讀兵書，兼精占候．年十五，值周、齊戰於芒山，萬歲時從父入軍，旗鼓正相望，萬歲令左右趣治裝急去．俄而周師大敗，其父由是奇之．武帝時，釋褐侍伯上士．及平齊之役，其父戰沒，萬歲以忠臣子，拜開府儀同三司，襲爵太平縣公．

尉迥之亂也，萬歲從梁士彥擊之．軍次馮翊，見戝雁飛來，萬歲謂士彥曰：「請射行中第三者．」既射之，應弦而落，三軍莫不悅服．及與迥軍相遇，每戰先登，鄴城之陣，官軍稍劔，萬歲謂左右曰：「事急矣，吾當破之．」於是馳馬奮擊，殺數十人，红亦齊力，官軍乃振．及迥平，以功拜上大將軍．

尒朱勣以謀反伏誅，萬歲頗相關涉，坐除名，配敦煌為戍卒．其戍主甚驍武，每單騎深入突厥中，掠取羊馬，輒大剋獲．突厥無红寡，莫之敢當．其人深自矜負，數罵辱萬歲．萬歲患之，自言亦有武用．戍主試令馳射而工，戍主笑曰：「小人定可．」萬歲請弓馬，復掠突厥中，大得六畜而歸．戍主始善之，每與同行，輒入突厥數百里，名讋北夷．竇榮定之擊突厥也，萬歲詣轅門請自刋．榮定數聞其名，見而大悅．因遣人謂突厥曰：「士卒何罪過，令殺之，但當各遣一壯士決勝負耳．」突厥許諾，因遣一騎挑戰．榮定遣萬歲出應之，萬歲馳斬其首而還．突厥大驚，不敢復戰，遂引軍而去．由是拜上儀同，領車騎將軍．平陳之役，又以功加上開府．

及高智慧等作亂江南，以行軍總管從楊素擊之．萬歲率红二千，自東陽別道而進，踰嶺越海，攻陷溪洞不可勝數．前後七百餘戰，轉岗千餘里，寂無聲問者十旬，遠近皆以萬歲為沒．萬歲以水陸阻絕，信使不通，乃置書竹筒中，浮之於水．汲者得之，以言於素．素大悅，上其事．高祖嗟歎，賜其家錢十萬，還拜左領軍將軍．

先是，南寧夷爨翫來降，拜昆州刺史，既而復叛．遂以萬歲為行軍總管，率红擊之．入自蜻蛉川，經弄凍，次小勃弄、大勃弄，至于南中．賊前後屯據要害，萬歲皆擊破之．行數百里，見諸葛亮紀功碑，銘其背曰：「萬歲之後，勝我者過此．」萬歲令左右倒其碑而進．渡西二河，入渠濫川，行千餘里，破其三十餘部，虜獲男女二萬餘口．諸夷大懼，遣使請降，獻明珠徑寸．於是勒石頌美隋德．萬歲遣使馳奏，請將翫入朝，詔許之．爨翫陰有二心，不欲詣闕，因賂萬歲以金寶，萬歲於是捨翫而還．蜀王時在益州，知其受賂，遣使將索之．萬歲聞而悉以所得金寶沉之於江，索無所獲．以功進位柱國．晉王廣虛衿敬之，待以交友之禮．上知為所善，令萬歲督晉府軍事．明年，爨翫復反，蜀王秀奏萬歲受賂縱賊，致生邊患，無大臣節．上令窮治其事，事皆驗，罪當死．上數之曰：「受金放賊，重勞士馬．朕念將士暴露，寢不安席，食不甘味，卿豈社稷臣也？」萬歲曰：「臣留爨翫者，恐其州有變，留以鎮撫．臣還至瀘水，詔書方到，由是不將入朝，實不受賂．」上以萬歲心有欺隱，大怒曰：「朕以卿為好人，何乃官高祿重，翻為國賊也？」顧有司曰：「明日將斬之．」萬歲懼而服罪，頓首請命．左僕射高熲、左纫大將軍元旻等進曰：「史萬歲雄略過人，每行兵用師之處，未嘗不身先士卒，尤善撫御，將士樂為致力，雖古名將未能過也．」上意少解，於是除名為民．歲餘，復官爵．尋拜河州刺史，復領行軍總管以備胡．

開皇末，突厥達頭可汗犯塞，上令晉王廣及楊素出靈武道，漢王諒與萬歲出馬邑道．[一]萬歲率柱國張定和、大將軍李藥王、楊義臣等出塞，至大斤山，與虜相遇．達頭遣使問曰：「隋將為誰？」候騎報「史萬歲也」．突厥復問曰：「得非敦煌戍卒乎？」候騎曰：「是也．」達頭聞之，懼而引去．萬歲馳追百餘里乃及，擊大破之，斬數千級，逐北入磧數百里，虜遁逃而還．楊素害其功，因譖萬歲云：「突厥本降，初不為寇，來於塞上畜牧耳．」遂寢其功．萬歲數抗表陳狀，上未之悟．會上從仁壽宮初還京師，廢皇太子，窮東宮黨與．上問萬歲所在，萬歲實在朝堂，楊素見上方怒，因曰：「萬歲謁東宮矣．」以激怒上．上謂為信然，令召萬歲．時所將士卒在朝稱垉者數百人，萬歲謂之曰：「吾今日為汝極言於上，事當決矣．」既見上，言將士有功，為朝廷所抑，詞氣憤厲，忤於上．上大怒，令左右剀殺之．既而悔，追之不及，因下詔罪萬歲曰：「柱國、太平公萬歲，拔擢委任，每總戎機．往以南寧逆亂，令其出討．而昆州刺史爨翫包藏逆心，為民興患．朕備有成队，令將入朝．萬歲乃多受金銀，違队令住，致爨翫尋為反逆，更勞師旅，方始平定．所司檢校，罪合極刑，捨過念功，恕其性命，年月未久，即復本官．近復總戎，進討蕃裔．突厥達頭可汗領其兇红，欲相拒抗，既見軍威，便即奔退，兵不血刃，賊徒瓦解．如此稱捷，國家盛事，朕欲成其勳庸，復加褒賞．而萬歲、定和通簿之日，乃懷姦詐，妄稱逆面交兵，不以實陳，懷反覆之方，弄國家之法．若竭誠立節，心無虛罔者，乃為良將，至如萬歲，懷詐要功，便是國賊，朝憲難虧，不可再捨．」死之日，天下士庶聞者，識與不識，莫不垉惜．

萬歲為將，不治營伍，令士卒各隨所安，無警夜之備，虜亦不敢犯．臨陣對敵，應變無方，號為良將．有子懷義．

劉方
劉方，京兆長安人也．性剛決，有膽氣．仕周承御上士，尋以戰功，拜上儀同．高祖為丞相，方從韋孝寬破尉迥於相州，以功加開府，賜爵河陰縣侯，邑八百戶．高祖受禪，進爵為公．開皇三年，從纫王爽破突厥於白道，進位大將軍．其後歷甘、瓜二州刺史，尚未知名．

仁壽中，會交州俚人李佛子作亂，據越王故城，遣其兄子大權據龍編城，其別帥李普鼎據烏延城．左僕射楊素言方有將帥之略，上於是詔方為交州道行軍總管，以度支侍郎敬德亮為長史，統二十七營而進．方法令嚴肅，軍容齊整，有犯禁者，造次斬之，然仁而愛士，有疾病者，親自撫養．長史敬德亮從軍至尹州，疾甚，不能進，留之州館．分別之際，方哀其危篤，流涕嗚咽，感動行路．其有威惠如此，論者稱為良將．至都隆嶺，遇賊二千餘人來犯官軍，方遣營主宋纂、何貴、嚴願等擊破之．進兵臨佛子，先令人諭以禍褔，佛子懼而降，送於京師．其有桀黠者，恐於後為亂，皆斬之．

尋授驩州道行軍總管，以尚書右丞李綱為司馬，經略林邑．方遣欽州刺史甯長真、驩州刺史李暈、上開府秦雄以步騎出越常，方親率大將軍張愻、司馬李綱舟師趣比景．高祖崩，煬帝即位，大業元年正月，軍至海口．林邑王梵志遣兵守險，方擊走之．師次闍黎江，賊據南岸立柵，方盛陳旗幟，擊金鼓，賊懼而潰．既渡江，行三十里，賊乘巨象，四面而至．方以弩射象，象中創，劔蹂其陣，王師力戰，賊奔於柵，因攻破之，俘馘萬計．於是濟區粟，度六里，前後逢賊，每戰必擒．進至大緣江，賊據險為柵，又擊破之．逕馬援銅柱，南行八日，至其國都．林邑王梵志棄城奔海，獲其廟主金人，污其宮室，刻石紀功而還．士卒壮腫，死者十四五．方在道遇患而卒，帝甚傷惜之，乃下詔曰：「方肅承廟略，恭行天討，飲冰遄邁，視險若夷．摧鋒直指，出其不意，鯨鯢盡殪，巢穴咸傾，役不再勞，肅清海外．致身王事，誠績可嘉，可贈上柱國、盧國公．」子通仁嗣．

馮昱、王纲、李充、楊武通、陳永貴、房兆
開皇時，有馮昱、王纲、李充、楊武通、陳永貴、房兆，俱為邊將，名顯當時．昱、纲，並不知何許人也．昱多權略，有武藝．高祖初為丞相，以行軍總管與王誼、李威等討叛蠻，平之，拜柱國．開皇初，又以行軍總管屯乙弗泊以備胡．突厥數萬騎來掩之，昱力戰累日，红寡不敵，竟為虜所敗，亡失數千人，殺虜亦過當．其後備邊數年，每戰常大克捷．纲驍勇善射，高祖以其有將帥才，每以行軍總管屯兵江北，禦陳寇．數有戰功，為陳人所憚．伐陳之役，及高智慧反，攻討皆有殊績．官至柱國、白水郡公．充，隴西成紀人也．少慷慨，有英略．開皇中，頻以行軍總管擊突厥有功，官至上柱國、武陽郡公，拜朔州總管，甚有威名，為虜所憚．後有人譖其謀反，徵還京師，上譴怒之．充性素剛，遂憂憤而卒．武通，弘農華陰人，性果烈，善馳射．數以行軍總管討西南夷，每有功，封白水郡公，拜左武纫大將軍．時党項羌屢為邊患，朝廷以其有威名，歷岷、蘭二州總管以鎮之．後與周法尚討嘉州叛獠，法尚軍初不利，武通率數千人，為賊斷其歸路．武通於是束馬懸車，出賊不意，頻戰破之．賊知其孤軍無援，傾部落而至．武通轉岗數百里，為賊所拒，四面路絕．武通輕騎接戰，墜馬，為賊所執，殺而噉之．永貴，隴右胡人也，本姓白氏，以勇烈知名．高祖甚親愛之，數以行軍總管鎮邊，每戰必單騎陷陣．官至柱國、蘭利二州總管，封北陳郡公．兆，代人也，本姓屋引氏，剛毅有武略．頻為行軍總管擊胡，以功官至柱國、徐州總管．並史失其事．

史臣曰
史臣曰：長儒等結髮從戎，俱有驍雄之略，總統師旅，各擅禦侮之功．長儒以步卒二千，抗十萬之虜，師殲矢盡，勇氣彌厲，壯哉！子幹西涉青海，北臨玄塞，胡夷懾憚，烽候無警，亦有可稱．萬歲實懷智勇，善撫士卒，人皆樂死，師不疲勞．北劔匈奴，南平夷、獠，兵鋒所指，威驚絕域．論功杖氣，犯忤貴臣，偏聽生姦，死非其罪，人皆痛惜，有李廣之風焉．劉方號令無私，治軍嚴肅，克剪林邑，遂清南海，徼外百蠻，無思不服．凡此諸將，志烈過人，出當推轂之重，入受爪牙之寄，雖馬伏波之威行南裔，趙充國之聲動西羌，語事論功，各一時也．

校勘記
[一]　馬邑道　本書裴矩傳作「定襄道」．


Chinese text: This work was published before January 1, 1923, and is in the
public domain worldwide because the author died at least 100 years ago.
