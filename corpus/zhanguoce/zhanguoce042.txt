書閣〈札記今本「閣」誤「閤」。下同。吳引不誤。〉本戰國策後
作者：孫朴　北宋	題戰國策後	

臣自元祐元年十二月入館，即取曾鞏三次所校定本，及蘇頌、錢藻等不足本。又借劉敞手校書肆印賣本參考。比鞏所校，補去是正凡三百五十四字。八年，再用諸本及集賢院新本校，又得一百九十六字，共五伯〔二〕〈〔二〕札記今本「伯」作「百」。吳引作「百」。〉五十籤。遂為定本，可以修寫黃本入秘閣。集賢本最脫漏〔三〕，〈〔三〕札記今本「漏」誤「誤」。吳引不誤。〉然亦間得一兩字。癸酉歲臣朴校定。右十一月十六日書閣本後，孫元忠。

記劉原〈札記今本「原」誤「元」。吳引不誤。〉父語
此書舛誤特多，率一歲再三讀，略以意屬之而已。比劉原父云：「吾老當得定本正之否耶？」

題戰國策
戰國策，隋經籍志三十二卷，劉向錄；高誘注，止二十一卷；漢京兆尹延篤論一卷。唐藝文志劉向所錄已闕二卷，高誘注乃增十一卷，延淑堅之論尚存。今世所傳三十三卷。崇文總目高誘注八篇，今十篇，第一、第五闕。前八卷，後三十二、三十二，通有十篇。武安君事在中山卷末。〈羣書考索前集卷十五。〉


Chinese text: This work was published before January 1, 1923, and is in the public domain worldwide because the author died at least 100 years ago.