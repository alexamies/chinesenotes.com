Shi Qiu《釋丘》
Explanation of Hills
This section of the Er Ya includes highlands and cliffs.

丘一成為敦丘。
再成為陶丘。
再成銳上為融丘。
三成為崑崙丘。
如乘者乘丘。
如陼者陼丘。
水潦所止泥丘。
方丘胡丘。
絕高為之京。
非人為之丘。
水潦所還埒丘。
上正章丘。
澤中有丘。都丘。
當途梧丘。
途出其右而還之畫丘，途出其前戴丘，途出其後昌丘。
水出其前渻丘。水出其後沮丘，水出其右正丘，水出其左營丘。
如覆敦者敦丘。
邐迤沙丘。
左高咸丘右高臨丘。
前高旄丘，後高陵丘，偏高阿丘，宛中宛丘，丘背有丘，為負丘，左澤定丘，右陵泰丘，如畝畝丘，如陵陵丘，丘上有丘。為宛丘，陳有宛丘，晉有潛丘，淮南有州黎丘，天下有名丘五，三在河南，其二在河北。
丘
望厓洒而高岸。
夷上洒下不漘。
隩，隈。
厓內為隩，外為隈。
畢堂牆。
重厓岸。
岸上滸。
墳大防。
涘為厓。
窮瀆汜。
谷者溦。
厓岸

<p>Source: Chinese Text Project <a href="http://ctext.org/er-ya">http://ctext.org/er-ya</a></p>