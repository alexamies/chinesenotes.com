毛詩序：「《有駜》，頌僖公君臣之有道也。」


有駜
有駜有駜，駜彼乘黃。夙夜在公，在公明明。
振振鷺，鷺于下。鼓咽咽，醉言舞。于胥樂兮。

有駜有駜，駜彼乘牡。夙夜在公，在公飲酒。
振振鷺，鷺于飛。鼓咽咽，醉言歸。于胥樂兮。

有駜有駜，駜彼乘駽。夙夜在公，在公載燕。
自今以始，歲其有。君子有穀，詒孫子。于胥樂兮。

《有駜》，三章，章九句。


本作品在全世界都属于公有领域，因为作者逝世已经超过100年，并且于1923年1月1日之前出版。