止，類以行之，說在同。所存與存者，於存與孰存。

　　駟異說推，類之難說，在之大小。五行毋常，勝說在宜。

　　物盡同名，說在二與鬬，子與愛，食與招，白與視，麗與暴，夫與履。

　　一，偏棄之，謂而固是也。

　　說在因不可偏去而二。

　　說在見與俱一，與二廣，與循無欲惡之為益損也。

　　說在宜不能而不害。

　　說在害損而不害。

　　說在餘異類不吡。

　　說在量知而不以五路。

　　說在久偏去莫加少。

　　說在故必熱。

　　說在頓假必誖。

　　說在不然知其所不知。

　　說在以名取物之所以然，與所以知之，與所以使人知之，不必同。

　　說在病無不必待有。

　　說在所謂疑。

　　說在逢、循、遇、過。擢慮不疑。

　　說在有無合與一，或復否。

　　說在拒且，然不可正，而不害用工。

　　說在宜歐物一體也。

　　說在俱一惟是。均之絕不。

　　說在所均宇或從。

　　說在長宇久，堯之義也，聲於今而處於古，而異時。

　　說在所義，二臨鑑而立景，到多而若少。

　　說在寡區狗犬也，而殺狗非殺犬也，可。

　　說在重鑑位量，一小而易一大，而缶。

　　說在中之外，內使殷美。

　　說在使鑑團景，一不堅白。

　　說在荊之大，其沈淺也。

　　說在具無久，與宇堅白。

　　說在因以檻為摶，於以為無知也。

　　說在意。

　　在諸其所然諸未然，說在於是推之。意未可知，說在可用過仵。

　　景不徙，說在改為。一少於二，而多於五，說在建位。

　　景二，說在重。非半弗斫，則不動，說在端。

　　景倒，在午有端與景長，說在端。可無也，有之而不可去，說在嘗然。

　　景迎日，說在轉。正而不可擔，說在摶。

　　景之大小，說在杝正遠近。宇進無近，說在敷。

　　二，臨鑑而立，景到，多而若少。說在寡區。

　　鑑立，景一小而易，一大而正，說在中之外內。

　　鑑團，景一。行脩以久，說在先後。

　　負而不撓，說在勝。一法者之相與也，盡類，若方之相合也，說在方。

　　衡而必正，說在得。

　　挈與收反，說在權。狂舉不可以知異，說在有不可。

　　牛馬之非牛，與可之同，說在兼。

　　倚者不可正，說在梯。循此循此與彼此同，說在異。

　　柱之必住，說在廢材。唱和同串，說在功。

　　買無貴，說在反其賈。聞所不知，若所知，則兩知之，說在告。

　　賈宜則售，說在盡。以言為盡誖，誖，說在其言。

　　無說而懼，說在弗心。唯吾謂非名也則不可，說在反。

　　域，過名也，說在實。無窮不害兼，說在盈否。

　　知知之，否之，足用也。誖。說在無以也。不知其數而知其盡也，說在明者。

　　謂辯無勝，必不當，說在辯。不知其所處，不害愛之，說在喪子者。

　　無不讓也，不可，說在殆。仁義之為內外也，罔，說在仵顏。

　　於一有知焉，有不知焉，說在存。學之益也，說在誹者。

　　有指於二，而不可逃，說在以二參。誹之可否，不以眾寡，說在可非。

　　所知而弗能指，說在春也、逃臣、狗犬、貴者。非誹者誖，說在弗非。

　　知狗而自謂不知犬，過也，說在重。物甚不甚，說在若是。

　　通意後對，說在不知其誰謂也。取下以求上也，說在澤。

　　不是與是同，說在不州。


Chinese text: This work was published before January 1, 1923, and is in the public domain worldwide because the author died at least 100 years ago.