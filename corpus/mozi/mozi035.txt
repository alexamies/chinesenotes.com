止：彼以此其然也，說是其然也；我以此其不然也，疑是其然也。

謂四足獸，與生鳥與，物盡與，大小也。此然是必然，則俱。

為麋同名。俱鬥，不俱二，二與鬥也。包、肝、肺、子，愛也。橘茅，食與招也。白馬多白，視馬不多視，白與視也。為麗不必麗，不必麗與暴也。為非以人是不為非，若為夫勇不為夫，為屨以買衣為屨，夫與屨也。

二與一亡，不與一在，偏去未。有文實也，而後謂之；無文實也，則無謂也。不若敷與美。謂是，則是固美也；謂也，則是非美；無謂，則報也。

見不見離，一二不相盈，廣修堅白。

舉不重不與箴，非力之任也。為握者之<角頁>倍，非智之任也。若耳目異。

木與夜孰長？智與粟孰多？爵、親、行、賈，四者孰貴？麋與霍孰高？麋與霍孰霍？<蟲刃>與瑟孰瑟？

偏：俱一無變。

假：假必非也而後假。狗假霍也，猶氏霍也。

物或傷之，然也；見之，智也；告之，使智也。

疑逢，為務則士，為牛廬者夏寒，逢也。舉之則輕，廢之則重，非有力也；沛從削，非巧也，若石羽，循也。鬥者之敝也以飲酒，若以日中，是不可智也，愚也。智與？以已為然也與？愚也。

俱：俱一，若牛馬、四足；惟是，當牛馬。數牛、數馬則牛馬二，數牛馬則牛馬一。若數指，指五而五一。

長宇徙而有處，宇。宇，南北在旦有在莫，宇徙久。

無堅得白，必相盈也。

在堯善治，自今在諸古也。自古在之今，則堯不能治也。

景：光至景亡；若在，盡古息。

景，二光夾一光，一光者景也。

景光之人煦若射，下者之人也高，高者之人也下。足敝下光，故成景於上；首敝上光，故成景於下。在遠近有端與於光，故景庫內也。

景：日之光反燭人，則景在日與人之間。

景：木柂，景短大。木正，景長小。大小於木。則景大於木，非獨小也，遠近臨正鑒，景寡。貌能、白黑、遠近、杝正，異於光鑒。景當俱就，去氽當俱，俱用北。鑒者之臭，於鑒無所不鑒。景之臭無數，而必過正。故同處，其體俱，然鑒分，鑒中之內，鑒者近中，則所鑒大，景亦大；遠中則所鑒小，景亦小。而必正。起於中緣正而長其直也。中之外，鑒者近中，則所鑒大，景亦大；遠中，則所鑒小，景亦小。而必易，合於中而長其直也。

鑒：鑒者近，則所鑒大，景亦大；亓遠，所鑒小，景亦小。而必正，景過正。

故招負衡木，加重焉而不撓，極勝重也。右校交繩，無加焉而撓，極不勝重也。衡加重於其一旁，必捶。權重相若也相衡，則本短標長。兩加焉，重相若，則標必下，標得權也。

挈：有力也。引，無力也。不正，所挈之正于施也。繩制挈之也。若以錐刺之。挈長重者下，短輕者上，上者愈得，下者愈亡。繩直權重相若，則正矣。收，上者愈喪，下者愈得；上者權重盡，則遂挈。

兩輪高，兩輪為輲，車梯也。重其前，弦其前，載弦其前，載弦其軲，而縣重於其前。是梯挈且挈則行。凡重，上弗挈，下弗收，旁弗劫，則下直。扡，或害之也。氵不，梯者不得氵不，直也。今也廢尺於平地，重不下，無旁也。若夫繩之引軲也，是猶自舟中引橫也。倚、倍、拒、堅。邪倚焉則不正，誰並石、累石耳。夾帶者法也。

方石去地尺，關石於其下，縣絲於其上，使適至方石不下，柱也。膠絲去石，挈也。絲絕，引也。未變而石易，收也。

買：刀糴相為賈。刀輕則糴不貴，刀重則糴不易。王刀無變，糴有變。歲變糴，則歲變刀。

若鬻子，賈盡也者，盡去其所以不讎也。其所以不讎去，則讎。賈也宜不宜，欲不欲，若敗邦鬻室嫁子無子。

在軍不必其死生，聞戰亦不必其死生。前也不懼，今也懼。

或，知是之非此也，有知是之不在此也，然而謂此南北，過而以已為然。始也謂此南方，故今也謂此南方。

智論之，非智無以也。

謂：所謂非同也，則異也。同則或謂之狗，其或謂之犬也；異則或謂之牛，牛或謂之馬也。俱無勝，是不辯也。辯也者，或謂之是，或謂之非，當者勝也。

無讓者酒，未讓，始也，不可讓也。

于石一也，堅白二也，而在石。故有智焉，有不智焉，可。

有指：子智是，有智是吾所先舉，重。則子智是，而不智吾所無舉也，是一。謂有智焉，有不智焉也。可。若智之，則當指之智告我，則我智之，兼指之以二也。衡指之，參直之也。若曰必獨指吾所舉，毋舉吾所不舉，則者固不能獨指。所欲相不傳，意若未校。且其所智是也，所不智是也，則是智是之不智也，惡得為一？謂而有智焉，有不智焉。

所：春也，其執固不可指也。逃臣，不智其處。狗犬，不智其名也。遺者，巧弗能兩也。

智：智狗。重，智犬。則過，不重，則不過。

通：問者曰：“子知乎？”應之曰：“，何謂也？”彼曰：“，施。”則智之。若不問何謂，徑應以弗智，則過。且應必應，問之時若應，長應有深淺。大常中在，兵人，長所。

室堂，所存也。其子，存者也。據在者而問室堂，惡可存也？主室堂而問存者，孰存也？是一主存者以問所存，一主所存以問存者。

五合：水、土、火，火離然。火鑠金，火多也。金靡炭，金多也。合之府水，木離木。若識麋與魚之數，惟所利，無所惡。

傷生損壽。說以少連，是誰愛也？嘗多粟，或者欲不有能傷也。若酒之於人也，且{知心}人利人，愛也，則唯{知心}弗治也。

損飽者去餘，適足不害，能害飽，若傷麋之無脾也。且有損而後益智者，若虐病之之於虐也。

智以目見，而目以火見，而火不見。惟以五路智久不當。以目見，若以火見。

火，謂火熱也，非以火之熱。我有若視曰智，雜所智與所不智而問之，則必曰：“是所智也，是所不智也。”取去俱能之，是兩智之也。

無：若無焉，則有之而後無。無天陷，則無之而無。

擢疑無謂也。臧也今死，而春也得文文死也可。

且：猶是也，且然必然，且已必已，且用工而後已者，必用工而後已。

均：發均縣，輕重而發絕，不均也。均，其絕也莫絕。

堯霍，或以名視人，或以實視人。舉友富商也，是以名視人也；指是臛也，是以實視人也。堯之義也，是聲也於今，所義之實處於古。若殆于城門與于臧也。

狗：狗，犬也。謂之殺犬，可。若兩<月鬼>。

使：令使也。我使我，我不使亦使，我。殿戈亦使，殿不美亦使，殿。

荊沈，荊之貝也。則沈淺非荊淺也，若易五之一，以楹之摶也，見之，其於意也不易，先智意相也。若楹輕於秋，其於意也洋然。

段、椎、錐俱事於履，可用也。成繪屨過椎，與成椎過繪屨同，過仵也。

一：五有一焉；一有五焉；十二焉。

非：斫半，進前取也，前則中無為半，猶端也。前後取則“端中”也。斫必半，“無”與“非半”，不可斫也。

可無也，已給則當給不可無也。久有窮無窮。

正九，無所處而不中縣，摶也。

傴宇不可偏舉字也。進行者，先敷近，後敷遠。

行者行者必先近而後遠。遠近，修也；先後，久也。民行修必以久也。

一方盡類，俱有法而異。或木或石，不害其方之相合也。盡類猶方也。物俱然。

牛狂與馬惟異，以牛有齒，馬有尾，說牛之非馬也，不可。是俱有，不偏有偏無有。曰之與馬不類，用牛有角，馬無角，是類不同也。若舉牛有角，馬無角，以是為類之不同也，是狂舉也。猶牛有齒、馬有尾。或不非牛而非牛也可，可則或非牛或牛而牛也可。

故曰牛馬非牛也，未可。牛馬牛也，未可。則或可或不可，而曰牛馬牛也未可，亦不可。且牛不二，馬不二，而牛馬二。則牛不非牛，馬不非馬，而牛馬非牛非馬，無難。

彼：正名者彼此。彼此可，彼彼止於彼，此此止於此，彼此不可，彼且此也。彼此亦可，彼此止於彼此，若是而彼此也，則彼亦且此此也。

唱無過，無所周，若粺。和無過，使也，不得已。唱而不和，是不學也；智少而不學，必寡。和而不唱，是不教也；智而不教，功適息。使人奪人衣，罪或輕或重；使人予人酒，或厚或薄。

聞在外者，所不知也。或曰在室者之色若是其色。是所不智若所智也。猶白若黑也，誰勝？是若其色也，若白者必白。今也智其色之若白也，故智其白也。夫名以所明正所不智，不以所不智疑所明。若以尺度所不智長。外，親智也；室中，說智也。

以誖，不可也。出入之言可，是不誖，則是有可也。之人之言不可，以當，必不審。

惟：謂是霍，可，而猶之非夫霍也，謂彼是是也。不可謂者，毋惟乎其謂。彼猶惟乎其謂，則吾謂不行；彼若不惟其謂，則不行也。

無南者有窮則可盡，無窮則不可盡。有窮、無窮未可智，則可盡、不可盡不可盡未可智。人之盈之否未可智，而必人之可盡，不可盡亦未可智，而必人之可盡愛也，誖。人若不盈先窮，則人有窮也，盡有窮無難。盈無窮，則無窮盡也，盡有窮無難。

不：“二智其數，惡智愛民之盡文也？或者遺乎？”其問也盡問人，則盡愛其所問。若智其數而智愛之盡文也，無難。

仁：仁愛也；義，利也愛利，此也；所愛、所利，彼也。愛利不相為內外，所愛、利亦不相為外內其為仁內也，義外也，舉愛與所利也，是狂舉也，若左目出右目入。

學也，以為不知學之無益也，故告之也是。使智學之無益也，是教也，以學為無益也教，誖。

論誹，誹之可不可，以理之可誹，雖多誹，其誹是也；其理不可非，雖少誹，非也。今也謂多誹者不可，是猶以長論短

不誹，非己之誹也。不非誹，非可非也。不可非也，是不非誹也。

物，甚長、甚短，莫長於是，莫短於是。是之是也，非是也者，莫甚於是。

取高下，以善不善為度。不若山澤，處下善於處上，下所請上也。

不是，是，則是且是焉。今是文於是，而不於是，故是不文。是不文，則是而不文焉。今是不文於是，而文於是，故文與是不文同說也。


Chinese text: This work was published before January 1, 1923, and is in the public domain worldwide because the author died at least 100 years ago.