故，所得而後成也，止以久也。

　　體，分於兼也，必不已也。

　　智，材也。

　　平，同高也。

　　慮，求也。

　　同長，以擊缶相盡也。

　　知，接也。

　　中，同長也。

　　𢜔，明也。

　　厚，有所大也。

　　仁，體愛也。

　　日中，缶南也。

　　義，利也。

　　直，參也。

　　禮，敬也。

　　圜，一中同長也。

　　行，為也。

　　方柱，隅四讙也。

　　實，榮也。

　　倍，為二也。

　　忠，以為利而強低也。

　　端，體之無序而最前者也。

　　孝，利親也。

　　有，間中也。

　　信，言合於意也。

　　佴，自作也。

　　間，不及旁也。

　　佴，自作也。

　　纑，間虛也。

　　𧨜，作嗛也。

　　盈，莫不有也。

　　廉，作非也。

　　堅白，不相外也。

　　令，不為所作也

　　攖，相得也。

　　任，士損己而益所為也。

　　似，有以相攖有不相攖也。

　　勇，志之所以敢也。

　　次，無間而不攖攖也。

　　力，刑之所以奮也。

　　法，所若而然也。

　　生，刑與知處也。

　　佴，所然也。

　　臥，知無知也。

　　說，所以明也。

　　夢，臥而以為然也。

　　攸，不可兩不可也。

　　平，知無欲惡也。

　　辯，爭攸也。

　　辯，勝當也。

　　利，所得而喜也。

　　為，窮知而𠐴於欲也。

　　害，所得而惡也，已成亡。

　　治，求得也，使謂故。

　　譽，明美也，名達類私。

　　誹，明惡也，謂疑舉加。

　　舉，擬實也，知間說親，名實合為。

　　言，出舉也，聞博親且。

　　且，言然也，見體盡。

　　君，臣萌通約也，合缶宜必。

　　功，利民也，欲缶權利且惡缶權害。

　　賞，上報下之功也，為存亡、易蕩、治化。

　　罪，犯禁也，同重體合類。

　　罰，上報下之罪也。異二體，不合不類，同異而俱於之一也。同異交得放有無。

　　久，彌異時也。

　　守，彌異所也。

　　聞，耳之聰也。

　　窮，或有前不容尺也，循所聞而得其意心也察也。

　　盡，莫不然也。

　　言，口之利也。

　　始，當時也，執所言而意得見心之辯也。

　　化，徵易也，諾不一利用。

　　損，偏去也。

　　服執說巧，轉則求其故，大益。

　　儇𥟭秪，法同則觀其同，庫易也；法異則觀其宜，動或從也。

　　止因以別道讀此書，旁行缶無非。


Chinese text: This work was published before January 1, 1923, and is in the public domain worldwide because the author died at least 100 years ago.