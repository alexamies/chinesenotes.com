　　江浙等處行中書省，為路三十、府一、州二，屬州二十六，屬縣一百四十三。本省陸站一百八十處，水站八十二處。

　　江南浙西道肅政廉訪司

　　杭州路，上。唐初為杭州，後改余杭郡，又仍為杭州。五代錢鏐據兩浙，號吳越國。宋高宗南渡，都之，為臨安府。元至元十三年，平江南，立兩浙都督府，又改為安撫司。十五年，改為杭州路總管府。二十一年，自揚州遷江淮行省來治于杭，改曰江浙行省。本路戶三十六萬八百五十，口一百八十三萬四千七百一十。至元二十七年抄籍數。領司二、縣八、州一。

　　左、右錄事司。宋高宗建炎三年，遷都杭州，設九廂。元至元十四年，分為四隅錄事司。泰定二年，並為左右二錄事司。

　　縣八

　　錢塘，上。仁和，上。與錢塘分治城下。余杭，中。臨安，中。新城，中。富陽，中。於潛，中。昌化。中。

　　州一

　　海寧州，中。唐以來為鹽官縣。元元貞元年，以戶口繁多，升為鹽官州。是年，升江南平陽等縣為州，以戶為差，戶至四萬五萬者為下州，五萬至十萬者為中州。凡為中州者二十八，下州者十五。泰定四年，海圮鹽官。天曆二年，改海寧州。海甯東南皆濱巨海，自唐、宋常有水患，大德、延祐間亦嘗被其害。泰定四年春，其害尤甚，命都水少監張仲仁往治之，沿海三十餘里下石囤四十四萬三千三百有奇，木櫃四百七十餘，工役萬人。文宗即位，水勢始平，乃罷役，故改曰海寧云。

　　湖州路，上。唐改吳興郡，又改湖州。宋改安吉州。至元十三年，升湖州路。戶二十五萬四千三百四十五。抄籍戶口數闕，用至順錢糧數。領司一、縣五、州一。

　　錄事司。舊設東西南北四廂。至元十三年，立總督四廂。十四年，改錄事司。

　　縣五

　　烏程，上。歸安，上。與烏程皆為倚郭。安吉，中。德清，下。武康。中。

　　州一

　　長興州，中。唐為綏州，又更名雉州，又為長城縣。硃梁改曰長興。宋因之。元元貞元年，升為州。

　　嘉興路，上。唐為嘉興縣。石晉置秀州。宋為嘉禾郡，又升嘉興府。戶四十二萬六千六百五十六，口二百二十四萬五千七百四十二。領司一、縣一、州二。

　　錄事司。舊置廂官，元初改為兵馬司。至元十四年，置錄事司。

　　縣一

　　嘉興。上。倚郭。

　　州二

　　海鹽州，中。唐為縣，宋因之。元元貞元年升州。

　　崇德州，中。石晉置，宋因之。元元貞元年升州。

　　平江路，上。唐初為蘇州，又改吳郡，又仍為蘇州。宋為平江府。元至元十三年升平江路。戶四十六萬六千一百五十八，口二百四十三萬三千七百。領司一、縣二、州四。

　　錄事司。

　　縣二

　　吳縣，上。長洲。上。與吳縣並為倚郭。

　　州四

　　昆山州，中。唐以來為縣，元元貞元年升州。

　　常熟州，中。唐以來為縣，元元貞元年升州。

　　吳江州，中。唐以來為縣，元元貞元年升州。

　　嘉定州，中。本昆山縣地，宋置縣，元元貞元年升州。

　　常州路，上。唐初為常州，又改晉陵郡，又復為常州，宋因之。元至元十四年升為路。戶二十萬九千七百三十二，口一百二萬一十一。領司一、縣二、州二。

　　錄事司。

　　縣二

　　晉陵，中。倚郭。武進。中。倚郭。

　　州二

　　宜興州，中。唐義興縣。宋改義為宜。元至元十五年，升宜興府。二十年，仍為縣。二十一年，復升為府，仍置宜興縣以隸之。元貞元年，府縣俱廢，止立宜興州。

　　無錫州，中。唐無錫縣。元元貞元年升州。

　　鎮江路，下。唐潤州，又改丹陽郡，又為鎮海軍。宋為鎮江府。元至元十三年，升為鎮江路。戶一十萬三千三百一十五，口六十二萬三千六百四十四。領司一、縣三。

　　錄事司。

　　縣三

　　丹徒，中。倚郭。丹陽，中。金壇。中。

　　建德路，上。唐睦州，又為嚴州，又改新定郡。宋為建德軍，又為遂安軍，後升建德府。元至元十三年，改建德府安撫司。十四年，改建德路。戶一十萬三千四百八十一，口五十萬四千二百六十四。領司一、縣六。

　　錄事司。

　　縣六

　　建德，中。倚郭。淳安，中。遂安，下。桐廬，中。分水，中。壽昌。中。

　　松江府，唐為蘇州屬邑。宋為秀州屬邑。元至元十四年，升為華亭府。十五年，改松江府，仍置華亭縣以隸之。戶一十六萬三千九百三十一。至順錢糧數。領縣二：

　　華亭，上。倚郭。上海。上。本華亭縣地，至元二十七年，以戶口繁多，置上海縣，屬松江府。

　　江陰州，上。唐初為暨州，後為江陰縣，隸常州。宋為軍。元至元十二年，依舊置軍，行安撫司事。十四年，升為江陰路總管府，今降為江陰州。戶五萬三千八百二十一，口三十萬一百七十七。

　　浙東道宣慰司都元帥府元治婺州，大德六年移治慶元。

　　慶元路，上。唐為鄞州，又為明州，又為余姚郡。宋升慶元府。元至元十三年，改置宣慰司。十四年，改為慶元路總管府。戶二十四萬一千四百五十七，口五十一萬一千一百一十三。領司一、縣四、州二。

　　錄事司。

　　縣四

　　鄞縣，上。倚郭。象山，中。慈溪，中。定海。中。

　　州二

　　奉化州，下。唐析鄮縣地置奉化縣，隸明州。元元貞元年，升為奉化州，隸慶元。

　　昌國州，下。宋置昌國縣。元至元十四年，升為州，仍置昌國縣以隸之。後止立昌國州，隸慶元。

　　衢州路，上。本太末地，唐析婺州之西境置衢州，又改信安郡，又改為衢州。元至元十三年，改衢州路總管府。戶一十萬八千五百六十七，口五十四萬三千六百六十。領司一、縣五。

　　錄事司。

　　縣五

　　西安，中。倚郭。龍遊，上。江山，下。常山，下。宋改信安，今復舊名。開化。中。

　　浙東海右道肅政廉訪司

　　婺州路，上。唐初為婺州，又改東陽郡。宋為保寧軍。元至元十三年，改婺州路。戶二十二萬一千一百一十八，口一百七萬七千五百四十。領司一、縣六、州一。

　　錄事司。

　　縣六

　　金華，上。倚郭。東陽，上。義烏，上。永康，中。武義，中。浦江。中。

　　州一

　　蘭溪州，下。本金華之西部三河戍，唐析置蘭溪縣，宋因之。元元貞元年，升州。

　　紹興路，上。唐初為越州，又改會稽郡，又仍為越州。宋為紹興府。元至元十三年，改紹興路。戶一十五萬一千二百三十四，口五十二萬一千五百八十八。領司一、縣六、州二。

　　錄事司。

　　縣六

　　山陰，上。會稽，中。與山陰俱倚郭。有會稽山為南鎮。上虞，上。蕭山，中。嵊縣，上。新昌。中。

　　州二

　　余姚州，下。唐余姚縣，宋因之。元元貞元年升州。

　　諸暨州，下。宋諸暨縣。元元貞元年升州。

　　溫州路，上。唐初為東嘉州，又改永嘉郡，又為溫州。宋升里安府。元至元十三年，置溫州路。戶一十八萬七千四百三，口四十九萬七千八百四十八。領司一、縣二、州二。

　　錄事司。

　　縣二

　　永嘉，上。倚郭。樂清。下。

　　州二

　　里安州，下。唐里安縣，宋因之。元元貞元年升州。

　　平陽州，下。唐平陽縣，宋因之。元元貞元年升州。

　　台州路，上。唐初為海州，復改台州，又改臨海郡，又為德化軍，宋因之。元至元十三年，置安撫司。十四年，改台州路總管府。戶一十九萬六千四百一十五，口一百萬三千八百三十三。領司一、縣四、州一。

　　錄事司。

　　縣四

　　臨海，上。倚郭。仙居，上。寧海，上。天臺。中。

　　州一

　　黃岩州，下。唐為縣，宋因之。元元貞元年升州。

　　處州路，上。唐初為括州，又改縉雲郡，又為處州，宋因之。元至元十三年，立處州路總管府。戶一十三萬二千七百五十四，口四十九萬三千六百九十二。領司一、縣七。

　　錄事司。

　　縣七

　　麗水，中。倚郭。龍泉，中。松陽，中。遂昌，中。青田，中。縉雲，中。慶元。中。

　　江東建康道肅政廉訪司

　　甯國路，上。唐為宣州，又為宣城郡，又升甯國軍。宋升甯國府。元至元十四年，升甯國路總管府。戶二十三萬二千五百三十八，口一百一十六萬二千六百九十。領司一、縣六。

　　錄事司。舊立四廂，元至元十四年，廢四廂創立。

　　縣六

　　宣城，上。倚郭。南陵，中。涇縣，中。甯國，中。旌德，中。太平。中。

　　徽州路，上。唐歙州。宋改徽州。元至元十四年，升徽州路。戶一十五萬七千四百七十一，口八十二萬四千三百四。領司一、縣五、州一。

　　錄事司。舊設四廂，至元十四年改置。

　　縣五

　　歙縣，上。倚郭。休寧，中。祈門，中。黟縣，下。績溪。中。

　　州一

　　婺源州，下。本休寧縣之回玉鄉，唐析之置婺源縣。元元貞元年升州。

　　饒州路，上。唐改鄱陽郡，仍改饒州，宋因之。元至元十四年，升饒州路總管府。戶六十八萬二百三十五，口四百三萬六千五百七十。領司一、縣三、州三。

　　錄事司。舊設三廂，至元十四年改立。

　　縣三

　　鄱陽，上。倚郭。德興，上。安仁。中。

　　州三

　　餘幹州，中。唐以來為縣，元元貞元年升州。

　　浮梁州，中。唐以來為縣，元元貞元年升州。

　　樂平州，中。唐以來為縣，元元貞元年升州。

　　江南諸道行御史臺

　　集慶路，上。唐武德初，置揚州東南道行台尚書省。後復為蔣州，罷行台，移揚州江都，改金陵曰白下，以其地隸潤州。貞觀中，更白下曰江寧。至德中，置江寧郡。乾元中，改升州。其後楊氏有其地，改為金陵府。南唐李氏又改為江寧府。宋平南唐，復為升州。仁宗以升王建國，升建康軍。高宗改建康府，建行都，又為沿江制置司治所。元至元十二年歸附。十四年，升建康路。初立行御史臺於揚州，既而徙杭州，又徙江州，又還杭州；二十三年，自杭州徙治建康。天曆二年，以文宗潛邸，改建康路為集慶路。戶二十一萬四千五百四十八，口一百七萬二千六百九十。領司一、縣三、州二。

　　錄事司。

　　縣三

　　上元，中。倚郭。江寧，中。倚郭。句容。中。

　　州二

　　溧水州，中。唐以來皆為縣，元元貞元年升州。

　　溧陽州，中。唐以來並為縣，元至元十六年，升為溧陽路。二十七年，復降為縣，後復升為州。

　　太平路，下。唐置南豫州。宋為太平州。至元十四年，升為太平路。戶七萬六千二百二，口四十四萬六千三百七十一。領司一、縣三。

　　錄事司。舊設四廂，至元十四年改立。

　　縣三

　　當塗，中。倚郭。蕪湖，中。繁昌。下。

　　池州路，下。唐于秋浦縣置池州，後廢，以縣隸宣州，未幾復置。宋仍為池州。元至元十四年，升為路。戶六萬八千五百四十七，口三十六萬六千五百六十七。領司一、縣六。

　　錄事司。

　　縣六

　　貴池，下。倚郭。即秋浦縣，吳改為貴池。青陽，下。建德，下。銅陵，下。石埭，中。東流。下。

　　信州路，上。唐乾元以前，為衢、饒、撫、建四州之地。乾元元年，始割衢之玉山、常山，饒之弋陽及撫、建二州之地置信州。宋因之。元至元十四年，升為路。戶一十三萬二千二百九十，口六十六萬二千二百五十八。領司一、縣五。

　　錄事司。

　　縣五

　　上饒，上。倚郭。玉山，中。弋陽，中。貴溪，中。永豐。中。

　　廣德路，下。唐初，以綏安縣置桃州，後廢州，改綏安為廣德縣。宋為廣德軍。元至元十四年，升為路。戶五萬六千五百一十三，口三十三萬九千七百八十。領司一、縣二。

　　錄事司。

　　縣二

　　廣德，中。倚郭。建平。中。

　　鉛山州，中。本建、撫二州之地，山產銅鉛。後唐析上饒、弋陽五鄉為銅場，繼升為縣，屬信州。宋因之。元至元二十九年，割上饒之乾元、永樂二鄉，弋陽之新政、善政二鄉來屬，升為鉛山州，直隸行省。戶二萬六千三十五。至順錢糧數。

　　福建道宣慰使司都元帥府大德元年立。

　　福建閩海道肅政廉訪司

　　福州路，上。唐為閩州，後改福州，又為長樂郡，又為威武軍。宋為福建路。元至元十五年，為福州路。十八年，遷泉州行省於本州。十九年，復還泉州。二十年，仍遷本州。二十二年，併入杭州。戶七十九萬九千六百九十四，口三百八十七萬五千一百二十七。領司一、縣九、州二。州領二縣。

　　錄事司。至元十五年，行中書省於在城十二廂分四隅，置錄事司。十六年，並其二，置東西二司。二十年，復並為一。

　　縣九

　　閩縣，中。倚郭。侯官，中。倚郭。懷安，中。古田，上。閩清，中。長樂，中。連江，中。羅源，中。永福。中。

　　州二

　　福清州，下。唐析長樂八鄉置萬安縣，又改福唐，又改福清。元元貞元年升為州。

　　福寧州，上。唐長溪縣，元升為福寧州。領二縣：

　　寧德，中。福安。中。

　　建甯路，下。唐初為建州，又改建安郡。宋升建寧軍。元至元二十六年，升為路。戶一十二萬七千二百五十四，口五十萬六千九百二十六。領司一、縣七。

　　錄事司。

　　縣七

　　建安，中。甌寧，中。與建安俱倚郭。浦城，中。建陽，中。崇安，中。松溪，下。政和。下。

　　泉州路，上。唐置武榮州，又改泉州。宋為平海軍。元至元十四年，立行宣慰司，兼行征南元帥府事。十五年，改宣慰司為行中書省，升泉州路總管府。十八年，遷行省于福州路。十九年，復還泉州。二十年，仍遷福州路。戶八萬九千六十，口四十五萬五千五百四十五。領司一、縣七。

　　錄事司。至元十五年，立南北二司。十六年，並為一。

　　縣七

　　晉江，中。倚郭。南安，中。惠安，下。同安，下。永春，下。安溪，下。德化。下。

　　興化路，下。宋置太平軍，又改興化軍，先治興化，後遷莆田。元至元十四年，升興化路。戶六萬七千七百三十九，口三十五萬二千五百三十四。領司一、縣三。

　　錄事司。

　　縣三

　　莆田，中。宋置興化軍，遷治莆田。元至元十三年，割左右二廂屬錄事司，縣如故。仙遊，下。興化。下。軍治元在此，後移於莆田，此縣為屬邑。

　　邵武路，下。唐邵武縣，屬建州。宋置邵武軍。元至元十三年，為邵武路。戶六萬四千一百二十七，口二十四萬八千七百六十一。領司一、縣四。

　　錄事司。

　　縣四

　　邵武，中。倚郭。光澤，中。泰寧，中。建寧。中。

　　延平路，下。五代為延平鎮，王延政始以鎮為鐔州。南唐置劍州。宋以利州路亦有劍州，乃稱此為南劍州。元至元十五年，升南劍路，後改延平路。戶八萬九千八百二十五，口四十三萬五千八百六十九。領司一、縣五。

　　錄事司。

　　縣五

　　南平，中。倚郭。尤溪，中。沙縣，中。順昌，中。將樂。中。

　　汀州路，下。唐開福、撫二州山洞置州，治新羅，後改臨汀郡，又仍為汀州。宋隸福建路。元至元十五年，升為汀州路。戶四萬一千四百二十三，口二十三萬八千一百二十七。領司一、縣六。本路屯田二百二十五頃。

　　錄事司。

　　縣六

　　長汀，中。倚郭。寧化，中。清流，下。蓮城，下。上杭，下。武平。下。

　　漳州路，下。唐析閩州西南境置，後改漳浦郡，又復為漳州。宋因之。元至元十六年，升漳州路。戶二萬一千六百九十五，口一十萬一千三百六。領司一、縣五。本路屯田二百五十頃。

　　錄事司。

　　縣五

　　龍溪，下。倚郭。漳浦，下。龍岩，下。長泰，下。南靖。下。本南勝，改今名。

　　江西等處行中書省，為路一十八、州九，屬州十三，屬縣七十八。本省馬站八十五處，水站六十九處。

　　江西湖東道肅政廉訪司

　　龍興路，上。唐初為洪州，又為豫章郡，又仍為洪州。宋升隆興府。元至元十二年，設行都元帥府及安撫司，仍領南昌、新建、豐城、進賢、奉新、靖安、分甯、武寧八縣，置錄事司。十四年，改元帥府為江西道宣慰司，本路為總管府，立行中書省。十五年，立江西湖東道提刑按察司，移省於贛州。十六年，復還隆興。十七年，併入福建行省，止立宣慰司。十九年復立，罷宣慰司，隸皇太子位。二十一年，改隆興府為龍興。二十三年，豐城縣升富州，武甯縣置寧州，領武甯、分寧二縣。大德五年，以分甯縣置甯州，武甯縣隸龍興路。戶三十七萬一千四百三十六，口一百四十八萬五千七百四十四。至元二十七年抄籍數。領司一、縣六、州二。

　　錄事司。宋以南昌、新建二縣分置九廂。元至元十三年，廢城內六廂，置錄事司。

　　縣六

　　南昌，上。倚郭。至元二十年，割錄事司所領城外二廂、東南兩關來屬。新建，上。倚郭。進賢，中。奉新，中。靖安，中。武寧。中。至元二十三年，置寧州，縣為倚郭。大德五年，于分甯縣置甯州，武甯直隸本路。

　　州二

　　富州，上。本富城縣，又曰豐城。唐自豐水之西徙治章水東，即今治所。宋屬隆興府。元至元十九年，隸皇太子位。二十三年，升為富州。

　　寧州，中。唐分寧縣。宋因之。元至元二十三年，于武甯縣置甯州，武甯為倚郭縣。大德八年，割武甯直隸本路，遂徙州治于分寧。

　　吉安路，上。唐為吉州，又為廬陵郡。宋升為上州。元至元十四年，升吉州路總管府，置錄事司，領一司、八縣。元貞元年，吉水、安福、太和、永新四縣升州，改吉州為吉安路。戶四十四萬四千八十三，口二百二十二萬四百一十五。領司一、縣五、州四。大德二年，吉、贛立屯田。

　　錄事司。

　　縣五

　　廬陵，上。倚郭。永豐，上。萬安，中。龍泉，中。永寧。下。至順間，分永新州立。

　　州四

　　吉水州，中。舊為縣。元元貞元年升州。

　　安福州，中。唐初以縣置潁州，後廢，復為縣。元元貞元年升州。

　　太和州，下。唐初置南平州，後廢為縣。元元貞元年升州。

　　永新州，下。唐為縣。元元貞元年升州。

　　瑞州路，上。唐改建成縣曰高安，即其地置靖州，又改筠州。宋為高安郡，又改瑞州。元至元十四年，升瑞州路，領一司、三縣。元貞元年，升新昌縣為州。戶一十四萬四千五百七十二，口七十二萬二千三百二。領司一、縣二、州一。

　　錄事司。至元十四年始立。

　　縣二

　　高安，上。倚郭。上高。中。

　　州一

　　新昌州，下。唐為建成縣，屬靖州，後省入高安。宋割高安、上高二縣地，升鹽步鎮為新昌縣。元元貞元年升州。

　　袁州路，上。唐為袁州，又為宜春郡。元至元十三年，置安撫司。十四年，改總管府，領四縣，設錄事司，隸湖南行省。十九年，升路，隸江西行省。元貞元年，萍鄉縣升州。戶一十九萬八千五百六十三，口九十九萬二千八百一十五。領司一、縣三、州一。

　　錄事司。至元十三年，設兵馬司。十四年，改錄事司。

　　縣三

　　宜春，上。倚郭。分宜，上。萬載。中。

　　州一

　　萍鄉州，中。本為縣。元貞元年升州。

　　臨江路，上。唐改建成為高安，而蕭灘鎮實高安境內。南唐升鎮為清江縣，屬洪州，後又屬筠州。宋即清江縣置臨江軍，隸江南西道。元至元十三年，隸江西行都元帥府。十四年，改臨江路總管府。元貞元年，新淦、新喻二縣升州。戶一十五萬八千三百四十八，口七十九萬一千七百四十。領司一、縣一、州二。

　　錄事司。宋隸都監司。元至元十三年，設兵馬司。十五年，改錄事司。

　　縣一

　　清江。上。宋即縣治置臨江軍。元至元十四年，升軍為路，而縣為倚郭。

　　州二

　　新淦州，中。唐以來為縣。元元貞元年升州。

　　新喻州，中。唐以來為縣。元元貞元年升州。

　　撫州路，上。唐初為撫州，又為臨川郡，又仍為撫州。元至元十二年，復為撫州。十四年，升撫州路總管府。戶二十一萬八千四百五十五，口一百九萬二千二百七十五。領司一、縣五。

　　錄事司。至元十四年，廢宋三廂立。

　　縣五

　　臨川，上。崇仁，上。金溪，上。宜黃，中。樂安。中。

　　江州路，下。唐初為江州，又改潯陽郡，又仍為江州。宋為定江軍。元至元十二年，置江東西宣撫司。十三年，改為江西大都督府，隸揚州行省。十四年，罷都督府，升江州路，隸龍興行都元帥府，後置行中書省，江州直隸焉。十六年，隸黃蘄等路宣慰司。二十二年，復隸行省。戶八萬三千九百七十七，口五十萬三千八百五十二。領司一、縣五。

　　錄事司。宋隸都監司。元至元十二年，設兵馬司。十四年，置錄事司。

　　縣五

　　德化，中。唐潯陽縣。瑞昌，中。彭澤，中。湖口，中。德安。中。

　　南康路，下。唐屬江州。宋置南康軍，治星子縣。元至元十四年，升南康路，隸江淮行省。二十二年，割屬江西，領一司、三縣。戶九萬五千六百七十八，口四十七萬八千三百九十。領司一、縣二、州一。

　　錄事司。

　　縣二

　　星子，下。南康治所。都昌。上。

　　州一

　　建昌州，下。唐初置南昌州，後廢，屬洪州。宋屬南康軍。元元貞元年升州。

　　贛州路，上。唐初為虔州，又為南康郡，又仍為虔州。宋改贛州。元至元十四年，升贛州路總管府。十五年，設錄事司，領一司、十縣，隸江西省。二十四年，並龍南入信豐，安遠入會昌。大德元年，寧都、會昌二縣升州，割瑞金隸會昌。至大三年，復置龍南、安遠二縣，屬寧都。戶七萬一千二百八十七，口二十八萬五千一百四十八。領司一、縣五、州二。州領三縣。本路屯田五百一十餘頃。

　　錄事司。

　　縣五

　　贛縣，上。州治所。興國，中。信豐，下。雩都，下。石城。下。

　　州二

　　寧都州，下。唐為縣。元大德元年，升寧都州。領二縣：

　　龍南，下。至元二十四年，併入信豐縣。至大三年復置。安遠。下。至元二十四年，省入會昌縣。至大三年復置。

　　會昌州，下。本雩都地。唐屬虔州。宋升縣之九州鎮為會昌縣，復升為軍。元大德元年，升會昌州。領一縣：

　　瑞金。下。舊屬虔州，大德元年來屬。

　　建昌路，下。本南城縣，屬撫州。南唐升建武軍。宋升建昌軍。元至元十四年，改建昌路總管府，割南城置錄事司。十九年，南豐縣升州，直隸行省。戶九萬二千二百二十三，口五十五萬三千三百三十八。領司一、縣三。

　　錄事司。至元十四年立。

　　縣三

　　南城，中。新城，中。廣昌。中。

　　南安路，下。唐升大庾鎮為縣，屬虔州。宋以縣置南安軍。元至元十四年，改南安路總管府。十五年，割大庾縣在城四坊，設錄事司。十六年，廢錄事司。戶五萬六百一十一，口三十萬三千六百六十六。領縣三：

　　大庾，中。倚郭。南康，中。上猶。下。南唐為上猶。宋改南安。至元十六年，改永清，後復為上猶。

　　南豐州，下。唐為南豐縣，隸撫州。宋改隸建昌軍。元至元十九年，升為州，直隸行省。戶二萬五千七十八，口一十二萬八千九百。

　　廣東道宣慰使司都元帥府

　　海北廣東道肅政廉訪司

　　廣州路，上。唐以廣州為嶺南五府節度五管經略使治所，又改南海郡，又仍為廣州。宋升為帥府。元至元十三年內附，後又叛。十五年克之，立廣東道宣慰司，立總管府並錄事司。元領八縣，而懷集一縣割屬賀州。戶一十七萬二百一十六，口一百二萬一千二百九十六。領司一、縣七。

　　錄事司。至元十六年立，以州之東城、西城、子城並番禺、南海二縣在城民戶隸之。

　　縣七

　　南海，中。番禺，下。與南海俱倚郭。東筦，中。增城，中。香山，下。新會，下。清遠。下。

　　韶州路，下。唐初為番州，又更名東衡州，又改韶州，又為始興郡，又仍為韶州。元至元十三年內附，未幾廣人叛，十五年始定，立總管府，設錄事司。戶一萬九千五百八十四，口一十七萬六千二百五十六。領司一、縣四。

　　錄事司。

　　縣四

　　曲江，中。元初分縣城西廂地及城外三廂，屬錄事司。樂昌，下。仁化，下。乳源。下。

　　惠州路，下。唐循州。宋改惠州，又改博羅郡，又復為惠州。元至元十六年，改惠州路總管府。戶一萬九千八百三，口九萬九千一十五。領縣四：

　　歸善，下。倚郭。博羅，下。海豐，下。河源。下。

　　南雄路，下。本始興縣。唐初屬韶州。五代劉氏割韶之湞昌、始興二縣置雄州。宋以河北有雄州，改為南雄州。元至元十五年，改南雄路總管府。戶一萬七百九十二，口五萬三千九百六十。領縣二：

　　保昌，下。本湞昌，宋改今名。始興。下。

　　潮州路，下。唐初為潮州，又改潮陽郡，又復為潮州。元至元十五年歸附。十六年，改為總管府，以孟招討鎮守，未幾移鎮漳州，土豪各據其地。二十一年，廣東道宣慰使月的迷失以兵來招諭。二十三年，復為江西等處行樞密院副使兼廣東道宣慰使以鎮之，始定。戶六萬三千六百五十，口四十四萬五千五百五十。領司一、縣三。

　　錄事司。至元二十二年始立。

　　縣三

　　海陽，下。倚郭。潮陽，下。揭陽。下。

　　德慶路，下。唐初為南康州，又名康州，又改晉康郡。宋升德慶府。元至元十三年，徇廣東，既取廣州，而德慶未下。十四年，廣西宣慰司以兵取之，改隸廣西道。十七年，立德慶路總管府，後仍屬廣東道。戶一萬二千七百五，口三萬二千九百九十七。領縣二：

　　端溪，下。瀧水。下。

　　肇慶路，下。唐初為端州，又改高要郡，又仍為端州。宋升肇慶府。元至元十三年，徇廣東，惟肇慶未附。十六年，廣南西道宣慰司定之，因隸廣西。十七年，改為下路總管府，仍屬廣東。戶三萬三千三百三十八，口五萬五千四百二十九。領縣二：

　　高要，中。倚郭。四會。中。

　　英德州，下。唐洭州。五代南漢為英州。宋升英德府。元至元十三年歸附。十五年，立英德路總管府。二十三年，降為散州。大德四年，復為路。本州素為寇盜淵藪。大德四年，達魯花赤脫歡察兒此歲招降群盜至二千餘戶，遂升英德為路，命脫歡察兒為達魯花赤兼萬戶以鎮之。至大元年，復降為州。領縣一：

　　翁源。大德五年置。

　　梅州，下。唐為程鄉縣，屬潮州。五代南漢置敬州。宋改梅州。元至元十三年歸附。十六年，置總管府。二十三年，改為散州。戶二千四百七十八，口一萬四千八百六十五。領縣一：

　　程鄉。

　　南恩州，下。唐恩州，又為齊安郡。宋改南恩州。元至元十三年置南恩路總管府，十九年降為散州。戶一萬九千三百七十三，口九萬六千八百六十五。領縣二：

　　陽江，下。陽春。下。

　　封州，下。唐改為臨封郡，後復為封州。元至元十三年歸附。明年，廣人叛，廣西宣慰司以兵定之，遂隸西道。十六年，立封州路總管府，後又降為散州，仍屬東道。戶二千七十七，口一萬七百四十二。領縣二：

　　封川，下。開建。下。

　　新州，下。唐改為新昌郡，後復為新州。元至元十六年，置新州路總管府。十九年，降為散州。戶一萬一千三百一十六，口六萬七千八百九十六。領縣一：

　　新興。下。

　　桂陽州，下。本桂陽縣，唐、宋因之。元至元十三年內附。十九年，升桂陽縣為散州，割連州陽山縣來屬，為蒙古䴙忽都虎郡王分地，元隸湖南道宣慰司，後隸廣東道。戶六千三百五十六，口二萬五千六百五十五。領縣一：

　　陽山。下。唐屬連州，宋因之。至元十九年割以來屬。

　　連州，下。唐改連山郡，復改連州。元至元十三年，置安撫司，直隸行中書省。十七年，廢安撫司，升為連州路總管府，隸湖南道宣慰司。十九年，降為散州，隸廣東道。戶四千一百五十四，口七千一百四十一。領縣一：

　　連山，下。

　　循州，下。唐改為海豐郡，仍改循州。宋為博羅郡。元至元十三年，立總管府。二十三年，降為散州。戶一千六百五十八，口八千二百九十。領縣三：

　　龍川，下。興寧，下。長樂。下。


Chinese text: This work was published before January 1, 1923, and is in the
public domain worldwide because the author died at least 100 years ago.
