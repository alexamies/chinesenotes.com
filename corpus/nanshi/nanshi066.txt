列傳第五十六

杜僧明周文育侯瑱侯安都歐陽頠黃法奭淳于量章昭達吳明徹

武帝征交址及討元景仲，僧明、文育並有功。侯景之亂，俱隨武帝入援建鄴。武帝于始興破蘭裕，僧明為前鋒，斬裕。又與蔡路養戰于南野，僧明馬被傷，武帝馳救之，以所乘馬授僧明。僧明上馬復進，殺數十人，因而乘之，大敗路養。高州刺史李遷仕又據大皋，入灨石，以逼武帝。武帝遣周文育為前軍，與僧明擊走之。遷仕與甯都人劉孝尚並力將襲南康，陳武又令僧明與文育等拒之。相持連戰百餘日，卒禽遷仕，送于武帝。及帝下南康，留僧明頓西昌，督安成、廬陵二郡軍事。梁元帝承制，授新州刺史、臨江縣子。

侯景遣于慶等寇南江，武帝頓豫章，命僧明為前驅，所向克捷。武帝表僧明為長史，仍隨東討。軍至蔡洲，僧明率麾下燒賊水門大艦。及景平，除南兗州刺史，進爵為侯，仍領晉陵太守。及荊州覆亡，武帝使僧明率吳明徹等隨侯瑱西援，于江州病卒。贈散騎常侍，諡曰威。陳文帝即位，追贈開府儀同三司，配享武帝廟庭。子晉嗣。

周文育字景德，義興陽羨人也。少孤貧，本居新安壽昌縣，姓項氏，名猛奴。年十一，能反復游水中數里，跳高六尺，與群兒聚戲，眾莫能及。義興人周薈為壽昌浦口戍主，見而奇之，因召與語。文育對曰：「母老家貧，兄弟姊並長大，困於賦役。」薈哀之，乃隨文育至家，就其母請文育養為己子，母遂與之。及薈秩滿，與文育還都，見太子詹事周舍，請制名字，舍因為立名為文育，字景德。命兄子弘讓教之書計。弘讓善隸書，寫蔡邕勸學及古詩以遺之，文育不之省，謂弘讓曰：「誰能學此，取富貴但有大槊耳。」弘讓壯之，教之騎射，文育大悅。

司州刺史陳慶之與薈同郡，素相善，啟薈為前軍軍主。慶之使薈將五百人往新蔡懸瓠慰勞白水蠻。蠻謀執薈以入魏，事覺，薈與文育拒之。時賊徒甚盛，一日中戰數十合，文育前鋒陷陣，勇冠軍中。薈于陣戰死，文育馳取其屍，賊不敢逼。及夕，各引去。文育身被九創，創愈，辭請還葬，慶之壯其節，厚加賵遺而遣之。

葬訖，會盧安興為南江督護，啟文育同行。累征有功，除南海令。安興死後，文育與杜僧明攻廣州，為陳武帝所敗，帝赦之。

後監州王勱以文育為長流，深被委任。勱被代，文育欲與勱俱下。至大庾嶺，詣卜者，卜者曰：「君北下不過作令長，南入則為公侯。」文育曰：「足錢便可，誰望公侯。」卜人又曰：「君須臾當暴得銀至二千兩，若不見信，以此為驗。」其夕，宿逆旅，有賈人求與文育博，文育勝之，得銀二千兩。旦辭勱，勱問其故，文育以告，勱乃遣之。武帝聞其還，大喜，分麾下配焉。

武帝之討侯景，文育與杜僧明為前軍，克蘭裕，援歐陽頠，皆有功。武帝破蔡路養于南野，文育為路養所圍，四面數重，矢石雨下，所乘馬死，文育右手搏戰，左手解鞍，潰圍而出。與杜僧明等相得，並力復進，遂大敗之。武帝乃表文育為府司馬。

李遷仕之據大皋，遣其將軍杜平虜入灨石魚梁作城。武帝命文育擊之，平虜棄城走，文育據其城。遷仕聞平虜敗，留老弱於大皋，悉選精兵自將以攻文育。文育與戰，遷仕稍卻，相持未解。會武帝遣杜僧明來援，別破遷仕水軍，遷仕眾潰，不敢過大皋，直走新淦。梁元帝授文育義州刺史。遷仕又與劉孝尚謀拒義軍，武帝遣文育與侯安都、杜僧明、徐度、杜棱築城於白口拒之。文育頻出與戰，遂禽遷仕。

武帝發自南康，遣文育將兵五千，開通江路。侯景將王伯醜據豫章，文育擊走之，遂據其城。累功封東遷縣侯。武帝軍至白茅灣，命文育與杜僧明常為軍鋒。及至姑孰，與侯景將侯子鑒戰，破之。景平，改封南移縣侯，累遷散騎常侍。

武帝誅王僧辯，令文育督眾軍，會文帝于吳興，圍克杜龕。又濟江襲會稽太守張彪，得其郡城。及文帝為彪所襲，文育時頓城北香岩寺，文帝夜往趨之。彪又來攻，文育苦戰，遂破平彪。

武帝以侯瑱擁據江州，命文育討之，仍除南豫州刺史，率兵襲盆城。未克，徐嗣徽引齊人度江，據蕪湖，詔徵文育還都。嗣徽等乃列艦於青墩至於七磯，以斷文育歸路。及夕，文育鼓噪而發，嗣徽等不能制。至旦，反攻嗣徽，嗣徽驍將鮑砰獨以小艦殿，文育乘單舴艋，跳入砰艦，斬砰，仍牽其艦而還，賊眾大駭。因留船蕪湖，自丹陽步上。時武帝拒嗣徽于白城，適與文育會。將戰，風急，武帝曰：「矢不逆風。」文育曰：「事急矣，當決之，何用古法。」抽槊上馬而進，眾軍隨之，風亦尋轉，殺傷數百人。嗣徽等移營莫府山，文育徙頓對之。頻戰功最，進爵壽昌縣公，給鼓吹一部。

及廣州刺史蕭勃舉兵踰嶺，詔文育督眾軍討之。時新吳洞主餘孝頃舉兵應勃，遣其弟孝勱守郡城，自出豫章，據於石頭。勃使其子孜將兵與孝頃相會，又遣其別將歐陽頠頓軍苦竹灘，傅泰據墌口城，以拒官軍。官軍船少，孝頃有舴艋三百艘、艦百餘乘在上牢，文育遣軍主焦僧度、羊柬潛軍襲之，悉取而歸，仍于豫章立柵。

時官軍食盡，欲退還，文育不許。乃使人間行，遺周迪書，約為兄弟，並陳利害。迪得書甚喜，許饋以糧。於是文育分遣老小，乘故船舫沿流俱下，燒豫章所立柵，偽退，孝頃望之大喜，因不設備。文育由間道信宿達芊韶。芊韶上流則歐陽頠、蕭勃，下流則傅泰、餘孝頃，文育據其中間，築城饗士，賊徒大駭。歐陽頠乃退入泥溪，作城自守。文育遣嚴威將軍周鐵武與長史陸山才襲頠，禽之。於是盛陳兵甲，與頠乘舟而宴，以巡傅泰城下，因攻泰，克之。

蕭勃在南康，聞之，眾皆股栗。其將譚世遠斬勃欲降，為人所害。世遠軍主夏侯明徹持勃首以降。蕭孜、餘孝頃猶據石頭，武帝遣侯安都助文育攻之，孜降文育，孝頃退走新吳，廣州平。文育還頓豫章，以功授開府儀同三司。

王琳擁據上流，詔侯安都為西道都督，文育為南道都督，同會武昌。與琳戰於沌口，為琳所執，後得逃歸，請罪，詔不問，復其官爵。及周迪破餘孝頃，孝頃子公揚、弟孝勱猶據舊柵，擾動南土，武帝復遣文育及周迪、黃法奭等討之。豫章內史熊曇朗亦率眾來會。文育遣吳明徹為水軍，配周迪運糧，自率眾軍入象牙江，築城于金口。公揚偽降，謀執文育，事覺，文育囚之送都，以其部曲分隸眾軍。乃舍舟為步軍，進據三陂。

王琳遣將曹慶救孝勱，分遣主帥常眾愛與文育相拒，自帥所領攻周迪、吳明徹軍。迪等敗，文育退據金口。熊曇朗因其失利，謀害文育以應眾愛。文育監軍孫白象頗知其事，勸令先之。文育曰：「不可。我舊兵少，客軍多，若取曇朗，人皆驚懼，亡立至矣，不如推心撫之。」初，周迪之敗，棄船走，莫知所在。及得迪書，文育喜，齎示曇朗，曇朗害之於坐。武帝聞之，即日舉哀，贈侍中、司空，諡曰忠湣。

初文育之據三陂，有流星墜地，其聲如雷，地陷方一丈，中有碎炭數斗。又軍市中忽聞小兒啼，一市並驚，聽之在土下，軍人掘焉，得棺，長三尺，文育惡之。俄而迪敗，文育見殺。天嘉二年，有詔配享武帝廟庭。子寶安嗣。

文育本族兄景曜，因文育官至新安太守。

寶安字安人，年十餘歲，便習騎射。以貴公子驕蹇游逸，好狗馬，樂驅馳，靡衣偷食。文育之為晉陵，以征討不遑之郡，令寶安監知郡事，尤聚惡少年，武帝患之。及文育西征敗績，縶于王琳，寶安便折節讀書，與士君子游，綏禦文育士卒，甚有威惠。文育歸，復除吳興太守。文育為熊曇朗所害，征寶安還，起為猛烈將軍，領其舊兵，仍令南討。

文帝即位，深器重之，寄以心膂，精卒多配焉。及平王琳，頗有功。周迪之破熊曇朗，寶安南入，窮其餘燼。天嘉二年，重拜吳興太守，襲封壽昌縣公。三年，征留異，為侯安都前軍。異平，除給事黃門侍郎、衛尉卿。再遷左衛將軍，領衛尉卿。卒，諡曰成。

子屻嗣，位晉陵、定遠二郡太守。

侯瑱字伯玉，巴西充國人也。父弘遠，累世為西蜀酋豪。蜀賊張文萼據白崖山，有眾萬人，梁益州刺史鄱陽王蕭範命弘遠討之，弘遠戰死。瑱固請復讎，每戰先鋒，遂斬文萼，由是知名。因事范，範委以將帥之任。山谷夷、獠不附者，並遣瑱征之。累功授輕車府中兵參軍、晉康太守。范為雍州刺史，瑱除馮翊太守。範遷鎮合肥，瑱又隨之。

侯景圍臺城，範乃遣瑱輔其世子嗣入援都。及城陷，瑱、嗣同退還合肥。仍隨範徙鎮盆城。俄而範及嗣皆卒，瑱領其眾，依于豫章太守莊鐵。鐵疑之，瑱懼不自安，詐引鐵謀事，因刃之，據豫章之地。

後降于侯景將于慶。慶送瑱于景，景以瑱與己同姓，托為宗族，待之甚厚。留其妻子及弟為質，遣瑱隨慶平蠡南諸郡。及景敗巴陵，景將宋子仙、任約等並為西軍所獲，瑱乃誅景党與以應義師，景亦誅其弟及妻子。梁元帝授瑱南兗州刺史、郫縣侯。仍隨都督王僧辯討景，恒為前鋒。既復台城，景奔吳郡，僧辯使瑱追景，大敗之于吳松江。以功除南豫州刺史，鎮姑孰。

及齊遣郭元建出濡須，僧辯遣瑱扞之，大敗元建。魏攻荊州，王僧辯以瑱為前軍赴援，未至而魏克荊州。瑱頓九江，因衛晉安王還都。承制以瑱為侍中、江州刺史，加都督，改封康樂縣公。及司徒陸法和據郢州，引齊兵來寇，乃使瑱西討，未至而法和入齊。齊遣慕容恃德鎮夏首，瑱攻之，恃德食盡請和，瑱還鎮豫章。僧辯使其弟僧愔與瑱共討蕭勃，及陳武帝誅僧辯，僧愔陰欲圖瑱而奪其軍，瑱知之，盡收僧愔徒黨，僧愔奔齊。

是時瑱據中流，甚強，又以本事王僧辯，雖外示臣節，未肯入朝。初，餘孝頃為豫章太守，及瑱鎮豫章，乃于新吳縣別立城柵，與瑱相拒。瑱留軍人妻子于豫章，令從弟奫知後事，悉眾以攻孝頃，自夏迄冬弗能克。奫與其部下侯方兒不協，方兒下攻奫，虜瑱軍府妓妾金玉，歸於武帝。瑱既失根本，輕歸豫章，豫章人拒之，乃趨盆城，就其將焦僧度。僧度勸瑱投齊，瑱以武帝有大量，必能容己，乃詣闕請罪，武帝復其爵位。永定二年，進位司空。文帝即位，進授太尉。王琳至柵口，又以瑱為都督，侯安都等並隸焉。

天嘉元年二月，王琳引合肥漅湖之眾，舳艫相次而下。瑱率軍進獸檻洲。明日合戰，琳軍少卻。及夕，東北風吹其舟艦並壞。夜中有流星墜于賊營。及旦風靜，琳入浦，以鹿角繞岸，不敢復出。時西魏將史寧躡其上流，瑱聞之，知琳不能持久，收軍卻據湖浦，以待其弊。及史寧至，圍郢州，琳恐眾潰，乃率船東下，去蕪湖十里而泊。明日，齊人遣兵助琳，瑱令軍中晨炊蓐食，頓蕪湖洲尾以待之。將戰，有微風至自東南，眾軍施拍縱火，定州刺史章昭達乘平虜大艦中江而進，琳軍大敗，脫走以免者十二三，琳因此入齊。

其年，詔以瑱為都督五州諸軍事，鎮盆城。周將賀若敦、獨孤盛等來攻巴、湘，又以瑱為西討都督，大敗盛軍。以功授湘州刺史，改封零陵郡公。二年薨，贈大司馬，諡曰壯肅，配享武帝廟庭。子淨藏嗣，尚文帝女富陽公主。

侯安都字成師，始興曲江人也，為郡著姓。父捍，少仕州郡，以忠謹稱。安都貴後，官至光祿大夫、始興內史。

安都工隸書，能鼓琴，涉獵書傳，為五言詩頗清靡，兼善騎射，為邑裏雄豪。侯景之亂，招集兵甲，至三千人。陳武帝入援臺城，安都引兵從武帝，攻蔡路養，破李遷仕，克平侯景，並力戰有功，封富川縣子。隨武帝鎮京口，除蘭陵太守。

武帝謀襲王僧辯，唯與安都定計。仍使安都率水軍自京口趣石頭，武帝自從江乘羅落會之。安都至石頭北，棄舟登岸，僧辯弗之覺。石頭城北接岡阜，不甚危峻，安都被甲，帶長刀，軍人捧之，投於女垣內，眾隨而入，進逼僧辯臥室。武帝大軍亦至，與僧辯戰於聽事前，安都自內合出，腹背擊之，遂禽僧辯。以功授南徐州刺史。

武帝東討杜龕，安都留臺居守。徐嗣徽、任約等引齊寇入據石頭，游騎至於闕下。安都閉門示弱，令城中登陴看賊者斬。及夕，賊收軍還石頭。安都夜令士卒密營禦敵之具。將旦，賊騎至，安都與戰，大敗之，賊乃退還石頭，不敢逼臺城。及武帝至，以安都為水軍。于中流斷賊糧運。又襲秦郡，破嗣徽柵，收其家口，得嗣徽所彈琵琶及所養鷹，遣信餉之，曰：「昨至弟住處，得此，今以相還。」嗣徽等見之大懼，尋求和，武帝聽其還北。及嗣徽等濟江，齊之餘軍猶據採石，守備甚嚴，又遣安都攻之，多所俘獲。

明年春，詔安都率兵鎮梁山以備齊。徐嗣徽等復入，至湖熟，武帝追安都還拒之，戰于耕壇南。安都率十二騎突其陣，破之，禽齊儀同乞伏無芳，又刺齊將東方老墮馬，會賊騎至，救老，獲免。賊北度蔣山。安都又與齊將王敬寶戰于龍尾，使從弟曉、軍主張纂前犯其陣，曉被創墜馬，張纂死之。安都馳往救曉，斬其騎士十二人，取纂屍而還，齊軍不敢逼。武帝與齊軍戰于莫府山，命安都自白下橫擊其後，大敗之。以功進爵為侯，又進號平南將軍，改封西江縣公。

仍督水軍出豫章，助豫州刺史周文育討蕭勃。安都未至，文育已斬勃，並禽其將歐陽頠、傅泰等。唯餘孝頃與勃子孜猶于豫章之石頭作兩城，孝頃與孜各據其一，又多設船艦，夾水而陣。安都至，乃銜枚夜燒其艦。文育率水軍，安都領步騎，登岸結陣。孝頃俄斷後路，安都乃令軍士豎柵，引營漸進，頻致克獲，孜乃降。孝頃奔歸新吳，請入子為質，許之。以功加開府儀同三司。

仍率眾會武昌，與周文育西討王琳。將發，王公以下餞于新林，安都躍馬度橋，人馬俱墜水中。又坐鰨內墜于櫓井，時以為不祥。至武昌，琳將樊猛棄城走，文育亦自豫章至。時兩將俱行，不相統攝，因部下交爭，稍不平。軍至郢州，琳將潘純於城中遙射官軍，安都怒，圍之。未克，而王琳至弇口，安都乃釋郢州，悉眾往沌口以禦之，遇風不得進。琳據東岸，官軍據西岸，相持數日，乃合戰。安都等敗，與周文育、徐敬成並為琳囚，總以一長鎖系之，置於鰨下，令所親宦者王子晉掌視之。琳下至盆城白水浦，安都等甘言許賂子晉，子晉乃偽以小船依鰨而釣，夜載安都、文育、敬成上岸，入深草，步投官軍。還都自劾，詔並赦之，復其官爵。

尋為丹陽尹，出為南豫州刺史，令繼周文育攻餘孝勱及王琳將曹慶、常眾愛等。安都自宮亭湖出松門，躡眾愛後。文育為熊曇朗所害，安都回取大艦，遇琳將周炅、周協南歸，與戰，破之，禽炅、協。孝勱弟孝猷率部下四千家，欲就王琳，遇炅敗，乃詣安都降。安都又進軍於禽奇洲，破曹慶、常眾愛等，焚其船艦。眾愛奔廬山，為村人所殺，余眾悉平。

還軍至南皖，而武帝崩，安都隨文帝還朝，乃與群臣議，翼奉文帝。時帝謙讓弗敢當，太后又以衡陽王故，未肯下令，群臣不能決。安都曰：「今四方未定，何暇及遠。臨川王有功天下，須共立之。今日之事，後應者斬。」便按劍上殿，白太后出璽，又手解文帝發，推就喪次。文帝即位，遷司空，仍授南徐州刺史，給扶。

王琳下至柵口，大軍出頓蕪湖。時侯瑱為大都督，而指麾經略多出安都。及王琳入齊，安都進軍盆城，討琳餘党，所向皆下。仍別奉中旨，迎衡陽獻王昌。初昌之將入，致書于文帝，辭甚不遜。帝不懌，召安都，從容而言曰：「太子將至，須別求一蕃，吾其老焉。」安都對曰：「自古豈有被代天子，愚臣不敢奉詔。」因自迎昌，中流而殺之。以功進爵清遠郡公。自是威名甚重，群臣無出其右。

安都父捍為始興內史，卒于官，文帝征安都為發喪。尋起復本官，贈其父散騎常侍、金紫光祿大夫，拜其母為清遠國太夫人，仍迎赴都。母固求停鄉里，上乃下詔，改桂陽郡之汝城縣為盧陽郡，分衡州之始興、安遠二郡，合三郡為東衡州，以安都從弟曉為刺史。安都第三子秘年九歲，上以為始興內史，並令在鄉侍養。改封安都桂陽郡公。

王琳敗後，周兵入據巴、湘，安都奉詔西捍。及留異擁據東陽，又奉詔東討。異本謂台軍自錢唐江上，安都乃步由會稽之諸暨，出永康。異大恐，奔桃枝嶺，處岩穀間，豎柵以拒守。安都躬自接戰，為流矢所中，血流至踝。安都乘輿麾軍，容止不變。因其山隴為堰。屬夏潦水漲，安都引船入堰，樓艦與異城等，放拍碎其樓雉。異與第二子忠臣脫身奔晉安，虜其妻子，振旅而歸。加侍中、征北大將軍，仍還本鎮。吏人詣闕，表請立碑頌美安都功績，詔許之。

自王琳平後，安都勳庸轉大，又自以功安社稷，漸驕矜。招聚文武士，騎馭馳騁，或命以詩筆，第其高下，以差次賞賜之。文士則褚玠、馬樞、陰鏗、張正見、徐伯陽、劉刪、祖孫登，武士則蕭摩訶、裴子烈等，並為之賓，齋內動至千人。部下將帥，多不遵法度，檢問收攝，則奔歸安都。文帝性嚴察，深銜之。安都日益驕慢，表啟封訖，有事未盡，乃開封自書之，雲又啟某事。及侍宴酒酣，或箕踞傾倚。嘗陪樂遊禊飲，乃白帝曰：「何如作臨川王時？」帝不應。安都再三言之，帝曰：「此雖天命，抑亦明公之力。」宴訖，又啟便借供張水飾，將載妻妾于禦堂歡會，帝雖許其請，甚不懌。明日，安都坐於御坐，賓客居群臣位，稱觴上壽。初，重雲殿災，安都率將士帶甲入殿，帝甚惡之，自是陰為之備。又周迪之反，朝望當使安都討都第三子秘年九歲，上以為始興內史，並令在鄉侍養。改封安都桂陽郡公。

王琳敗後，周兵入據巴、湘，安都奉詔西捍。及留異擁據東陽，又奉詔東討。異本謂台軍自錢唐江上，安都乃步由會稽之諸暨，出永康。異大恐，奔桃枝嶺，處岩穀間，豎柵以拒守。安都躬自接戰，為流矢所中，血流至踝。安都乘輿麾軍，容止不變。因其山隴為堰。屬夏潦水漲，安都引船入堰，樓艦與異城等，放拍碎其樓雉。異與第二子忠臣脫身奔晉安，虜其妻子，振旅而歸。加侍中、征北大將軍，仍還本鎮。吏人詣闕，表請立碑頌美安都功績，詔許之。

自王琳平後，安都勳庸轉大，又自以功安社稷，漸驕矜。招聚文武士，騎馭馳騁，或命以詩筆，第其高下，以差次賞賜之。文士則褚玠、馬樞、陰鏗、張正見、徐伯陽、劉刪、祖孫登，武士則蕭摩訶、裴子烈等，並為之賓，齋內動至千人。部下將帥，多不遵法度，檢問收攝，則奔歸安都。文帝性嚴察，深銜之。安都日益驕慢，表啟封訖，有事未盡，乃開封自書之，雲又啟某事。及侍宴酒酣，或箕踞傾倚。嘗陪樂遊禊飲，乃白帝曰：「何如作臨川王時？」帝不應。安都再三言之，帝曰：「此雖天命，抑亦明公之力。」宴訖，又啟便借供張水飾，將載妻妾于禦堂歡會，帝雖許其請，甚不懌。明日，安都坐於御坐，賓客居群臣位，稱觴上壽。初，重雲殿災，安都率將士帶甲入殿，帝甚惡之，自是陰為之備。又周迪之反，朝望當使安都討禽陳文徹，所獲不可勝計，獻大銅鼓，累代所無。頠預其功，還為直合將軍。欽征交州，復啟頠同行。欽度嶺而卒，頠除臨賀內史，啟乞送欽喪還都，然後之任。時湘、衡界五十餘洞不賓，敕衡州刺史韋粲討之。粲委頠為都督，悉皆平殄。

侯景構逆，粲自解還都征景，以頠監衡州。臺城陷後，嶺南互相吞併，蘭欽弟前高州刺史裕攻始興內史蕭昭基，奪其郡。以兄欽與頠舊，遣招之。頠不從，謂使曰：「高州昆季隆顯，莫非國恩，今應赴難援都，豈可自為跋扈。」及陳武帝入援都，將至始興，頠乃深自結托。裕遣兵攻頠，武帝援之。裕敗，武帝以王懷明為衡州刺史，遷頠為始興內史。

武帝之討蔡路養、李遷仕也，頠助帝平之。梁元帝承制以始興郡為東衡州，以頠為刺史，封新豐縣伯。

侯景平，元帝遍問朝宰，使各舉所知，群臣未對。元帝曰：「吾已得一人矣。歐陽頠甚公正，本有匡濟才，恐蕭廣州不肯致之。」乃授武州刺史。尋授郢州，欲令出嶺，蕭勃留之，不獲拜命。尋授衡州刺史，進封始興縣侯。

時蕭勃在廣州，兵強位重，元帝深患之，遣王琳代為刺史。琳已至小桂嶺，勃遣其將孫瑒監州，盡率部下至始興避琳兵鋒。頠別據一城，不往謁勃，閉門高壘，亦不拒戰。勃怒，遣兵襲頠，盡收其貲財馬仗。尋赦之，還復其所，復與結盟。魏平荊州，頠委質於勃。及勃度嶺出南康，以頠為前軍都督，周文育破禽之，送于武帝，帝釋而禮之。

蕭勃死後，嶺南亂，頠有聲南土，且與武帝有舊，乃授安南將軍、衡州刺史，封始興縣侯。未至嶺，頠子紇已克始興。及頠至，嶺南皆懾伏，仍進廣州，盡有越地。改授都督交廣等十九州諸軍事、平越中郎將、廣州刺史。

王琳據有中流，頠自海道及東嶺奉使不絕。永定三年，即本號開府儀同三司。文帝即位，進號征南將軍，改封陽山郡公。

初，交州刺史袁曇緩密以金五百兩寄頠，令以百兩還合浦太守襲蒍，四百兩付兒智矩，餘人弗之知。頠尋為蕭勃所破，貲財並盡，唯所寄金獨存，曇緩亦尋卒，至是，頠並依信還之，時人莫不歎伏之。

時頠合門顯貴，威振南土，又多致銅鼓生口，獻奉珍異，前後委積，頗有助軍國。天嘉四年薨，贈司空，諡曰穆。子紇嗣。

紇字奉聖，頗有幹略，襲父官爵，在州十餘年，威惠著於百越。宣帝以紇久在南服，頗疑之。太建元年，徵為左衛將軍，其部下多勸之反，遂舉兵攻衡州刺史錢道戢。詔儀同章昭達討禽之，送至都，伏誅。子詢以年幼免。

黃法奭字仲昭，巴山新建人也。少勁捷有膽力，日步行二百里，能距躍三丈。頗便書疏，閑明簿領，出入州郡中，為鄉閭所憚。

侯景之亂，於鄉里合徒眾。太守賀詡下江州，法奭監知郡事。陳武帝將踰嶺入援建鄴，李遷仕作梗中途，武帝命周文育屯西昌，法奭遣兵助文育。時法奭出頓新淦縣，景遣行台于慶來襲新淦，法奭敗之。梁元帝承制授交州刺史資，領新淦縣令，封巴山縣子。敬帝即位，改封新建縣侯。

太平元年，割江州四郡置高州，以法奭為刺史，鎮巴山。蕭勃遣歐陽頠來攻，法奭破之。

永定二年，王琳遣李孝欽、樊猛、餘孝頃攻周迪，且謀取法奭，法奭援迪，禽孝頃等三將。以功授平南將軍、開府儀同三司。熊曇朗于金口害周文育，法奭共周迪討平之。

天嘉三年，周迪反，法奭與吳明徹討平迪，法奭功居多。廢帝即位，進爵為公。

太建五年，大舉北侵，法奭為都督，出曆陽。於是為拋車及步艦，豎拍以逼之，炮加其樓堞，克之，盡誅其戍卒。進兵合肥，望旗降款。法奭禁侵掠，躬自勞撫而與之盟，並放還北。以功加侍中，改封義陽郡公。

七年，為豫州刺史，鎮壽陽。薨，贈司空，諡曰威。子玩嗣。

淳於量字思明，其先濟北人也。世居建鄴。父文成，仕梁為將帥，位梁州刺史。量少善自居處，偉姿容，有幹略，便弓馬。梁元帝為荊州刺史，文成分量人馬，令往事焉。以軍功封廣晉縣男。

侯景之亂，梁元帝凡遣五軍入援臺，量預其一。臺城陷，量還荊州。元帝承制以為巴州刺史。侯景西上攻巴州，元帝使都督王僧辯入據巴陵，量與僧辯並力拒景，大敗之，禽其將任約。進攻郢州，獲宋子仙。仍隨僧辯平侯景。封謝沐縣侯。尋出為都督、桂州刺史。及魏克荊州，量保桂州。王琳擁割湘、郢，累遣召量，量外雖與琳往來，而別遣使歸陳武帝。武帝受禪，進位鎮西大將軍、開府儀同三司。

天嘉五年，徵為中撫軍大將軍。量所部將率多戀本土，並欲逃入山谷，不願入朝。文帝使湘州刺史華皎征衡州，且以兵迎量。天康元年，至都，以在道淹留，為有司奏，免儀同，餘如故。華皎構逆，以量為征南大將軍、西討大都督，總率大艦，自郢州樊浦拒之。皎平，並降周將長湖西元定等。以功授侍中、中軍大將軍、開府儀同三司，進封醴陵縣公。未拜，出為南徐州刺史。

太建元年，進號征北大將軍，給扶。三年，就江陰王蕭季卿買梁陵中樹，季卿坐免，量免侍中。尋復侍中。

吳明徹之北侵也，量贊成其事。又遣第六子岑率所領從軍。淮南克定，量改封始安郡公。及周獲吳明徹，乃以量為都督水陸諸軍事、車騎將軍、都督、南兗州刺史。十四年薨，贈司空。

章昭達字伯通，吳興武康人也。性倜儻，輕財尚氣。少時，遇相者謂曰：「卿容貌甚善，須小虧，則當富貴。」梁大同中，昭達為東宮直後，因醉墯馬，鬢角小傷，昭達喜之，相者曰：「未也。」侯景之亂，昭達率鄉人援臺，為流矢所中，眇其一目。相者見之，曰：「卿相善矣，不久當富貴。」

臺城陷，昭達還鄉里，與陳文帝遊，因結君臣分。侯景平，文帝為吳興太守，昭達杖策來謁。文帝見之大喜，因委以將帥，恩寵超於儕等。陳武帝謀討王僧辯，令文帝還長城招聚兵眾，以備杜龕，頻使昭達往京口稟承計畫。僧辯誅後，杜龕遣其將杜泰來攻長城，昭達因從文帝進軍吳興以討龕。龕平，又從討張彪於會稽，克之。累功除定州刺史。時留異擁據東陽，武帝患之，乃使昭達為長山令，居其心腹。

天嘉元年，追論長城功，封欣樂縣侯。尋隨侯安都拒王琳，昭達乘平虜大艦，中流而進，先鋒發拍，中賊艦。王琳平，昭達策勳第一。二年，除都督、郢州刺史。周迪據臨川反，詔昭達便道征之。迪敗走，徵為護軍將軍，改封邵武縣侯。

四年，陳寶應納周迪，共寇臨川，又以昭達為都督討迪。迪走，昭達乃踰嶺討陳寶應。與戰不利，因據上流為筏，施拍其上，壞其水柵。又出兵攻其步軍。方大合戰，會文帝遣余孝頃出自海道，適至，因並力乘之，遂定閩中，盡禽留異、寶應。以功授鎮軍將軍、開府儀同三司。

初，文帝嘗夢昭達升台鉉，及旦，以夢告之。至是，侍宴酒酣，顧昭達曰：「卿憶夢不？何以償夢？」昭達對曰：「當效犬馬之用，以盡臣節，自餘無以奉償。」尋出為都督、江州刺史。

廢帝即位，改封邵陵郡公。華皎之反，其移文並假以昭達為辭，又頻遣使招之，昭達盡執其使送都。秩滿，徵為中撫大將軍。宣帝即位，進號車騎大將軍，以還朝遲留，為有司所劾，降號車騎將軍。歐陽紇據嶺南反，詔昭達都督眾軍征之。紇聞昭達奄至，乃出頓洭口，聚沙石，盛以竹籠，置於水柵之外，用遏舟艦。昭達居其上流，裝艦造拍，以臨賊柵。又令人銜刀潛行水中，以斫竹籠，籠篾皆解。因縱大艦突之，大敗紇，禽之送都。廣州平，進位司空。

太建二年，征江陵。時梁明帝與周軍大蓄舟艦於青泥中，昭達分遣偏將錢道戢、程文季乘輕舟焚之。周又于峽口南岸築壘，名安蜀城，于江上橫引大索，編葦為橋，以度軍糧。昭達乃命軍士為長戟，施樓船上，仰割其索。索斷糧絕，因縱兵攻其城，降之。三年，於軍中病薨，贈大將軍。

昭達性嚴刻，每奉命出征，必晝夜倍道；然其所克，必推功將帥。廚膳飲食，並同群下，將士亦以此附之。每飲會，必盛設女伎雜樂，備羌、胡之聲，音律姿容，並一時之妙，雖臨敵弗之廢也。四年，配享文帝廟庭。

子大寶，襲邵陵郡公，位豐州刺史。在州貪縱，百姓怨酷，後主乙太僕卿李暈代之，乃襲殺暈而反。尋被禽，梟首朱雀航，夷三族。

吳明徹字通照，秦郡人也。父樹，梁右軍將軍。明徹幼孤，性至孝。年十四，感墳塋未修，家貧無以取給，乃勤力耕種。時天下亢旱，苗稼焦枯，明徹哀憤，每之田中號哭，仰天自訴。居數日，有自田還者，雲苗已更生，明徹疑其紿己，及往如言，秋而大獲，足充葬用。時有伊氏者，善占墓，謂其兄曰：「君葬日，必有乘白馬逐鹿者經墳，此是最小孝子大貴之征。」至時果有應。明徹即樹之小子也。

及侯景寇都，明徹有粟麥三千餘斛，而鄰里饑餧，乃白諸兄曰：「今人不圖久，奈何不與鄉里共此。」於是計口平分，同其豐儉，群盜聞而避焉，賴以存者甚眾。

陳武帝鎮京口，深相要結，明徹乃詣武帝，帝為之降階，執手即席。明徹亦微涉書史經傳，就汝南周弘正學天文、孤虛、遁甲，略通其術，頗以英雄自許，武帝亦深奇之。及受禪，授安南將軍，與侯安都、周文育將兵討王琳。及眾軍敗沒，明徹自拔還都。

文帝即位，以本官加右衛將軍。及周迪反，詔以明徹為江州刺史，領豫章太守，總眾軍以討迪。明徹雅性剛直，統內不甚和，文帝聞之，遣安成王頊代明徹，令以本號還朝。天嘉五年，遷吳興太守。及引辭之郡，帝謂曰：「吳興雖郡，帝鄉之重，故以相授。」

廢帝即位，授領軍將軍，尋遷丹陽尹，仍詔以甲仗四十人出入殿省。到仲舉之矯令出宣帝也，毛喜知其詐，宣帝懼，遣喜與明徹籌焉。明徹曰：「嗣君諒闇，萬機多闕，殿下親實周、召，德冠伊、霍，願留中深計，慎勿致疑。」及湘州刺史華皎陰有異志，詔授明徹都督、湘州刺史，仍與征南大將軍淳于量等討皎。皎平，授開府儀同三司，進爵為公。

太建五年，朝議北征，公卿互有異同，明徹決策請行。詔加侍中、都督征討諸軍事，總眾軍十餘萬發都，緣江城鎮，相續降款。軍至秦郡，齊大將軍尉破胡將兵為援，破走之，秦郡降。宣帝以秦郡明徹舊邑，詔具太牢，令拜祠上塚，文武羽儀甚盛，鄉里榮之。進克仁州。授征北大將軍，進封南平郡公。進逼壽陽，齊遣王琳拒守，明徹乘夜攻之，中宵而潰。齊兵退據相國城及金城。明徹令軍中益修攻具，又遏肥水灌城，城中苦濕，多腹疾，手足皆腫，死者十六七。會齊遣大將皮景和率兵數十萬來援，去壽春三十里，頓軍不進。諸將咸曰：「計將安出？」明徹曰：「兵貴在速，而彼結營不進，自挫其鋒，吾知其不敢戰明矣。」於是躬擐甲胄，四面疾攻，城中震恐，一鼓而禽王琳等送建鄴。景和懼而遁走。詔以為車騎大將軍、豫州刺史，增封並前三千五百戶。遣謁者蕭淳就壽陽授策，明徹于城南設壇，士卒二十萬，陳旗鼓戈甲，登壇拜受，成禮而退。

六年，自壽陽入朝，輿駕幸其第，賜鍾磬一部。七年，進攻彭城，軍至呂梁，又大破齊軍。八年，進位司空，給大都督鈇鉞、龍麾。尋授都督、南兗州刺史。

及周滅齊，宣帝將事徐、兗。九年，詔明徹北侵，令其世子慧覺攝行州事。軍至呂梁，周徐州總管梁士彥率眾拒戰，明徹頻破之。仍迮清水以灌其城，攻之甚急，環列舟艦於城下。周遣上大將軍王軌救之。軌輕行自清水入淮口，橫流豎木，以鐵鎖貫車輪，遏斷船路。諸將聞之甚恐，議欲破堰拔軍，以舫載馬。馬明戌裴子烈曰：「君若決堰下船，船必傾倒，豈可得乎？不如前遣馬出。」適會明徹苦背疾甚篤，知事不濟，遂從之。乃遣蕭摩訶帥馬軍數千前還，明徹仍自決其堰，乘水力以退軍。及至清口，水力微，舟艦並不得度，眾軍皆潰。明徹窮蹙，乃就執。周封懷德郡公，位大將軍。以憂遘疾，卒于長安，後故吏盜其柩歸。至德元年，詔追封邵陵侯，以其息慧覺嗣。

裴子烈字大士，河東聞喜人。梁員外散騎常侍猗之子。少孤，有志氣，以驍勇聞。位北譙太守，岳陽內史，封海安伯。論曰：古人云：「知臣莫若君」，書曰：「知人則哲」，觀夫陳武論將，而周、侯遇禍，有以知斯言之非妄矣。若不然者，亦何以驅駕雄傑，而創基撥亂者乎。故瑱、頠並自奔囚，翻同有亂，奭、量望風景附，自等誠臣，良有以也。昭達勤王之略，遠符耿弇，行己之方，頗同吳漢，既眇而貴，亦黥而王，吉凶之算，豈人事也。明徹屬運否之期，當辟土之任，才非韓、白，識暗孫、吳，知進而不知止，知得而不知喪，犯斯不韙，師亡國蹙，宜矣哉。


Chinese text: This work was published before January 1, 1923, and is in the
public domain worldwide because the author died at least 100 years ago.
