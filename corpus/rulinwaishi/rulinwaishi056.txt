第五十六回　神宗帝下詔旌賢　劉尚書奉旨承祭

話說萬曆四十三年，天下承平已久。天子整年不与群臣接見，名省水旱偏災，流民載道。督撫雖然題了進去，不知那龍目可曾觀看。忽一日，內閣下了一道上諭，科里鈔出來，上寫道：

萬曆四十三年五月二十四日，內閣奉上諭：朕即祚以來，四十餘年，宵旰兢兢，不遑暇食。夫欲迪康兆姓，首先進用人才。昔秦穆公不能用周禮，詩人刺之、此 “蒹葭蒼蒼”之篇所由作也。今豈有賢智之士處于下歇？不然，何以不能臻于三代之隆也。諸臣其各抒所見，條列以聞、不拘忌諱，朕將採擇焉。欽此。
　　過了三日御史單揚言上了一個疏：

　　奏為請族沉抑之人才，以昭圣治，以光泉壤事。臣聞人才之盛衰，關平國家之隆替。虞廷翼為明听，周室疏附後先，載于《詩》、《書》，傳之奕异，視乎尚矣！夫三代之用人，不拘資格，故《兔罝》之野人，《小戎》之女子，皆可以備腹心德音之任。至于後世，始立資格以限制之。又有所謂清流者，在漢則曰 “賢良方正”，在唐則曰“入直”，在宋則曰“知制誥”。

　　我朝太祖高皇帝定天下，開鄉會制科，設立翰林院衙門，儒臣之得与此選者，不數年間從容而躋卿貳，非是不得謂清華之品。凡宰臣定謚，其不由翰林院出身者，不得謚為“文”。如此之死生榮遇，其所以固結于人心而不可解者，菲一日矣。雖其中拔十而得二三，如薛宣、胡居仁之理學，周憲、吳景之忠義，功業則有于謙、王守仁，文章則有李夢陽、何景明輩：炳炳浪浪，照耀史冊。然一榜進士及第，數年之後乃有不能舉其姓字者，則其中僥倖亦不免焉。

　　夫萃天下之人才而限制于資格，則得之者少，失之者多。其不得者，抱其沉冤抑塞之气，噓吸于宇宙間。其生也，或為佯狂，或為迂怪，甚而為幽僻詭异之行；其死也，皆能為妖，為厲，為災，為浸，上薄乎日星，下徹平淵泉，以為百姓之害：此雖諸臣不能自治其性情，自深于學問，亦不得謂菲資格之限制有以激之使然也。

　　臣聞唐朝有于諸臣身後追賜進士之典，方幹、羅鄴皆与焉。皇上旁求側席，不遺幽隱，宁于已故之儒主惜此恩澤？諸臣生不能入于玉堂，死何妨懸于金馬。伏乞皇上，憫其沉抑，特沛殊恩，遍訪海內已故之儒修，考其行事，第其文章，賜一榜進士及第，授翰林院職銜有差，則沉冤抑塞之士，莫不變而為祥風甘雨，同仰皇恩于無既矣。臣愚罔識忌諱，冐昧陳言，伏乞睿鑒施行。

　　萬曆四十三年五月二十七日疏上，六月初一日奉旨：

這所奏，著大學上會同禮部行令各省，采訪已故儒修詩文、墓誌、行狀，匯齊送部核查。如何加恩旌揚，分別賜第之處，不拘資格，确議具奏。欽此。
　　禮部行文到各省，各省督撫行司道，司道行到各府、州、縣。采訪了一年，督撫匯齊報部，大學土等議了上去。議道：

禮部為欽奉上諭事。萬曆四十三年五月二十七日，河南道監察御史臣單揚言，奏為請旌沉抑之人才，以昭圣治，以光泉壤事一本，六月初一日奉圣旨（旨意全錄）欽此。臣等查得各省咨到采訪已故之儒修詩文、墓誌、行狀，以及訪聞事實，合共九十一人：
其已登仕籍未入翰林院者：周進、范進，向鼎、蘧祜、雷驥、張師陸、湯奉、杜倩、李本瑛、董瑛、馮瑤、尤扶徠、虞育德、楊允、余特，共十五人。
其武途出身已登仕籍，例不得入翰林院者：湯奏、蕭采、木耐，共三人。
舉人：婁奉、衛体善，共二人。
蔭生：徐詠一人。
貢生：嚴大位、隨岑庵、匡迥、沈大年，共四人。
監生：婁瓚、蘧來旬、胡縝、武書、伊昭、儲信、湯由、湯實、庄洁，共九人。
生員：梅玖、王德、王仁、魏好古、蘧景玉、馬靜、倪霜峰、季萑、諸葛佑、蕭鼎、浦玉方、韋闡、杜儀、臧荼、遲均、余夔、蕭樹滋、虞感祁、庄尚志、余持、余敷、余殷、虞梁、王蘊、鄧義、陳春，共二十六人。
布衣：陳禮、牛布衣、權勿用、景木蕙、趙洁、支鍔、金東崖、牛浦、牛瑤、鮑文卿、倪廷珠、宗姬、郭鐵筆、金寓劉、辛東之、洪憨仙、盧華士、婁煥文、季恬逸、郭力、蕭浩、鳳鳴歧、季遐年，蓋寬、王太、丁詩、荊元，共二十七人。
釋子：甘露僧、陳思阮，共二人。
道士：來霞士一人。
女子：沈瓊枝一人。
臣等伏查，已故儒修周進等，其人雖龐雜不倫，其品亦瑕瑜不掩，然皆卓然有以自立。謹按其生平之事實文章，各擬考語，另繕清單，恭呈御覽。伏乞皇上欽點名次，揭榜曉示。隆恩出自圣裁，臣等未敢擅便。其詩文、墓志、行狀，以及訪聞事實，存貯禮部衙門，昭示來茲可也。
　　萬曆四十四年六月二十三日議上，二十六日奉旨：

虞育德賜第一甲第一名進士及第，授翰林院修撰。庄尚志賜第一甲第二名進士及第，授翰林院編修。杜儀賜第一甲第三名進士及第，授翰林院編修。蕭采等賜第二甲進士出身，俱授翰林院檢討。沈瓊枝等賜第三甲同進土出身，俱授翰林院庶吉士。于七月初一日揭榜曉示，賜祭一壇，設于國子監，遣禮部尚書劉迸賢前往行禮。餘依議。欽此。
　　到了七月初一日黎明，禮部門口懸出一張榜來，上寫道：

禮部為欽奉上諭事。今將采訪儒修賜第姓名、籍貫，開列于後。須至榜者：
第一甲

第一名虞育德，南直隸常熟縣人。　　　第二名庄尚志，南直隸上元縣人。　　第三名杜儀，南直隸天長縣人。
第二甲

第一名蕭采，四川成都府人。　　　　　第二名遲均，南直隸句容縣人。　　　第三名馬靜，浙江處州府人。
第四名武書，南直隸江宁縣人。　　　　第五名湯奏，南直隸儀徵縣人。　　　第六名余特，南直隸五河縣人。
第七名杜倩，南直隸天長縣人。　　　　第八名蕭浩，四川成都府人。　　　　第九名郭力，湖廣長沙府人。
第十名婁煥文，南直隸江宁縣人。　　　第十一名王蘊，南直隸徽州府人。　　第十二名婁奉，浙江歸安縣人。
第十三名婁瓚，浙江歸安縣人。　　　　第十四名蓬祜，浙江嘉興府人。　　　第十五名向鼎，浙江紹興府人。
第十六名庄洁，南直隸上元縣人。　　　第十七名虞梁，南直隸五河縣人。　　第十八名尤扶徠，南直隸江陰縣人。
第十九名鮑文卿，南直隸江宁縣人。　　第二十名甘露僧，南直隸蕪湖縣人。
第三甲

第一名沈瓊枝，南宣隸常州府人。　　　第二名韋闡，南直隸滁州府人。　　　第三名徐詠，南宜隸定遠縣人。
第四名蘧來旬，浙江嘉興府人。　　　　第五名李本瑛，四川成都府人。　　　第六名鄧義，南直隸徽州府人。
第七名鳳鳴歧，南直隸江宁縣人。　　　第八名木耐，陝西同官縣人。　　　　第九名牛布衣，浙江紹興府人。
第十名季萑，南直隸怀宁縣人。　　　　第十一名景本蕙，浙江溫州府人。　　第十二名趙洁，浙江杭州府人。
第十三名胡縝，浙江杭州府人。　　　　第十四名蓋寬，南直隸江宁縣人。　　第十五名荊元，南直隸江宁縣人。
第十六名雷驥，北直隸大興縣人。　　　第十七名楊允，浙江烏程縣人。　　　第十八名諸葛佑，南直隸盱眙縣人。
第十九名季遐年，南直隸上元縣人。　　第二十名陳春，南直隸太平府人。　　第二十一名匡迥，浙江樂清縣人。
第二十二名來霞士，南直隸揚州府人。　第二十三名王太，南直隸上元縣人。　第二十四名湯由，南直隸儀徵縣人。
第二十五名辛東之，南直隸儀徵縣人。　第二十六名嚴大位，廣東高要縣人。　第二十七名陳思阮，江西南昌府人。
第二十八名陳禮，江西南昌府人。　　　第二十九名丁詩，南直隸江宁縣人。　第三十名牛浦，南直隸蕪湖縣人。
第三十一名余夔，南直隸上元縣人。　　第三十二名郭鐵筆，南直隸蕪湖縣人。
　　這一日，禮部劉迸賢奉旨來到國子監里，戴了帕頭，穿了官袍，擺齊了祭品，上來三獻。太常寺官便讀祝文道：

　　維萬曆四十四年歲次丙辰，七月朔，宜祭日，皇帝遣禮部尚書劉進賢以牲醴玉帛之儀，致祭于特贈翰林院修撰虞育德等之靈曰：

嗟爾諸臣，純懿靈淑，玉粹鸞騫，金貞雌伏。彌綸天地，幽替神明，易稱鴻漸，詩喻鶴鳴。
資格困人，賢豪同歎；鳳已就怒，桐猶遭暴。縵袍短褐，蓬留桑樞；伐藜粥畚，坎凜歉覷。
亦有微官，曾紆尺組，龍實難馴，哈宁堪伍。亦有達宦，曾著先鞭，玉堂金馬，邈若神仙。
子子千旄，翹翹車乘，誓墓鑿坏，誰敢捷徑？澀矗澩嵺，駔儈市門，中有高士，誰共討論？
茶板粥魚，丹爐藥臼，梨園之子，蘭閨之秀。提戈磨盾，束髮從征，功成身退，日落旗紅。
蚩蚩細民，翩翩公子，同在窮途，淚如鉛水。金陵池館，日麗風和，講求禮樂，釃酒升歌。
越水吳山，煙霞淵藪，擊缽催詩，論文載酒，後先相望，數十年來，愁城未破，淚海無涯。
　　朕甚憫旃，加恩泉壤，賜第授官，解茲慢快。嗚呼！蘭因芳隕，膏以明煎，維爾諸臣，榮名万年。尚饗！詞曰： 　　記得當時，我愛秦淮，偶离故鄉。向梅根冶後，幾番嘯傲；杏花村裏，幾度徜徉。風止高梧，虫吟小檄，也共時人較短長。今已矣！把衣冠蟬蛻，濯足滄浪。無聊且酌霞觴，喚幾個新知醉一場。共百年易過，底須愁悶？千秋事大，也費商量。江左煙霞，淮南耆舊，寫入殘編總斷腸！從今後，伴藥爐經卷，自禮空王。

Chinese text: This work was published before January 1, 1923, and is in the
public domain worldwide because the author died at least 100 years ago.
