兵衛誌中 ○禦帳親軍

漢武帝多行幸之事，置期門、佽飛、羽林之目，天子始有親軍。唐太宗加親、勛、翊、千牛之衛，布腹心之地，防衛密矣。遼太祖宗室盛強，分叠剌部為二，宮衛內虛，經營四方，未遑鳩集。皇后述律氏居守之際，摘蕃漢精銳為屬珊軍。太宗益選天下精甲，置諸爪牙為皮室軍。合騎五十萬，國威壯矣。

大帳皮室軍：太宗置，凡三十萬騎。屬珊軍：地皇后屬，二十萬騎。宮衛騎軍

太祖以叠剌部受禪，分本部為五院、六院，統以皇族，而親衛缺然。乃立斡魯朵法，裂州縣，割戶丁，以強幹弱支。詒謀嗣績，世建宮衛。入則居守，出則扈從，葬則因以守陵。有兵事，則五京、二州各提轄司傳檄而集，不待調發州縣、部族，十萬騎軍已立具矣。恩意親洽，兵甲犀利，教練完習。簡天下精銳，聚之腹心之中。懷舊者歲深，增新者世盛。此軍制之良者也。

弘義宮：正丁一萬六千，蕃漢轉丁一萬四千，騎軍六千。長寧宮：正丁一萬四千，蕃漢轉丁一萬二千，騎軍五千。永興宮：正丁六千，蕃漢轉丁一萬四千，騎軍五千。

積慶宮：正丁一萬，蕃漢轉丁一萬六千，騎軍八千。延昌宮：正丁二千，蕃漢轉丁六千，騎軍二千。彰湣宮：正丁一萬六千，蕃漢轉丁二萬，騎軍一萬。

崇德宮：正丁一萬二千，蕃漢轉丁二萬，騎軍一萬。興聖宮：正丁二萬，蕃漢轉丁四萬，騎軍五千。延慶宮：正丁一萬四千，蕃漢轉丁二萬，騎軍一萬。

太和宮：正丁二萬，蕃漢轉丁四萬，騎軍一萬五千。永昌宮：正丁一萬四千，蕃漢轉丁一萬，騎軍一萬。敦睦宮：正丁六千，蕃漢轉丁一萬，騎軍五千。

文忠王府：正丁一萬，蕃漢轉丁一萬六千，騎兵一萬。

十二宮一府，自上京至南京總要之地，各置提轄司，重地每宮皆置，內地一二而已。太和、永昌二宮宜與興聖、延慶同，舊史不見提轄司，蓋闕文也。

南京：弘義宮提轄司。長寧宮提轄司。永興宮提轄司。積慶宮提轄司。延昌宮提轄司。彰湣宮提轄司。崇德宮提轄司。興聖宮提轄司。延慶宮提轄司。敦睦宮提轄司。文忠王府提轄司。

西京：弘義宮提轄司。長寧宮提轄司。永興宮提轄司。積慶宮提轄司。彰湣宮提轄司。崇德宮提轄司。延慶宮提轄司。文忠王府提轄司。

奉聖州：弘義宮提轄司。長寧宮提轄司。永興宮提轄司。積慶宮提轄司。彰湣宮提轄司。崇德宮提轄司。興聖宮提轄司。延慶宮提轄司。文忠王府提轄司。

平州：弘義宮提轄司。長寧宮提轄司。永興宮提轄司。積慶宮提轄司。延昌宮提轄司。彰湣宮提轄司。興聖宮提轄司。延慶宮提轄司。文忠王府提轄司。

中京：延昌宮提轄司。文忠王府提轄司。上京：文忠王府提轄司。凡諸宮衛，丁四十萬八千，出騎軍十萬一千。大首領部族軍

遼親王大臣，體國如家，征伐之際，往往置私甲以從王事。大者千餘騎，小者數百人，著籍皇府。國有戎政，量借三五千騎，常留餘兵為部族根本。

太子軍。偉王軍。永康王軍。於越王軍。麻答軍。五押軍。眾部族軍眾部族分隸南北府，守衛四邊，各有司法，具如左。北府凡二十八部。

侍從宮帳：奚王府部。鎮南境：五院部。六院部。東北路招討司：烏隗部。

東北路統軍司：遙裏部。伯德部。奧德部。南克部。北克部。圖盧部。術者達魯虢部。河西部。西北路招討司：突呂不部。奧衍女直部。室韋部。

西南路招討司：涅剌部。烏古涅剌部。涅剌越兀部。梅古悉部。頡的部。匿訖唐古部。鶴剌唐古部。

黃龍府都部署司：隗衍突厥部。奧衍突厥部。北唐左部。五國部。烏古敵烈統軍司：叠魯敵烈部。戍隗烏石部：北敵烈部。南府凡一十六部。

鎮駐西南境：乙室部。西南路招討司：品部。叠達叠剌部。品達魯虢部。乙典女直部。西北路招討司：楮特部。東北路統軍司：達馬鼻古德部。

東北路女直兵馬司：乙室奧隗部。東京都部署司：楮特奧隗部。窈爪部。稍瓦部。曷術部。戌倒塌嶺：訛仆括部。

屯駐本境：撒裏葛部。南唐古部。薛特部。


Chinese text: This work was published before January 1, 1923, and is in the
public domain worldwide because the author died at least 100 years ago.
